---
layout: post
comments: true
title: பகுதி மூன்று
---

## அம்மா - பெண்கள்‌ வார்ட்‌

சரஸ்வதி கிளம்பிப்‌ போய்விட்டாள்‌. கதவு அடைக்கும்‌ நேரம்‌
வந்துவிட்டது என்று நினைக்கிறேன்‌. ஆமாம்‌, அதேதான்‌. அதோ
லூஸி ஜமோ தரிணியின்‌ குரல்‌ கேட்கிறதே! சரஸ்வதி கொஞ்சம்‌
தலையைப்‌ பிடித்து விட்டுப்‌ போனாள்‌. இதமாக இருந்தது. மென்மை
யான விரல்களால்‌ இரண்டு பொட்டுகளிலும்‌ லேசாக அமுக்கி,
முதலில்‌ புருவத்துக்கு மேலே, பிறகு மூக்குக்குக்‌ கீழே என்று மெதுவாக
விரல்களை இழுத்து வருடுவாள்‌. உடனேயே தலை தெறிப்புக்‌ குறைந்து
விடுகிறது. தலையில்‌ கட்டியாய்‌, கனமாய்‌ இருக்கிற ஒன்று கரைந்து
போனதுபோல்‌ உணர்வு ஏற்படுகிறது.

இந்த ஜமோ தரிணி ஒரு நிமிஷம்‌ அதிகமாக இருக்க விடுவாளா என்ன?
வீட்டில்‌ இருந்தால்‌ மனசை விட்டு இரண்டு வார்த்தை பேச முடியும்‌.
ஊஹும்‌, விடமாட்டாள்‌. சரஸ்வதி 'ஸி' கிளாஸ்‌ கைதி. அவளுடைய
வார்டு வேறு. இவ்வளவு நேரம்‌ அவளை இங்கே விட்டு வைத்திருந்ததே ,
பெரிய காரியம்‌. பாவம்‌. மறுபடியும்‌ ஜெயிலுக்கு ஏன்‌ திரும்பி வந்து
விட்டாள்‌ என்று எனக்குத்‌ தெரியும்‌. என்னிடமிருந்து ஒளிக்க முடியுமா
என்ன? முன்னாடியே தெரிந்திருந்தால்‌, ஸஹதேவனுடைய அம்மாவுடன்‌
இதைப்‌ பற்றிப்‌ பேசியபோது, ஒத்துக்‌ கொண்டிருப்பேன்‌. அப்படி
நேர்ந்திருந்தால்‌ எனக்கும்‌ பீலுவுக்கும்‌ இந்த நிலையே வந்திருக்காது.
எப்படி ஒத்துக்‌ கொண்டிருப்பேன்‌? பகவான்தான்‌ என்னை இப்படிப்‌
படைத்திருக்கிறானே!

இல்லையென்றால்‌ அருகில்‌ வருகிற எல்லாரையும்‌ ஏன்‌ நாசம்‌
பண்ணிக்‌ கொண்டிருக்கிறேன்‌? மூளி கண்பட்டால்‌ ஸமுத்திரம்‌ கூட வற்றி போகும்‌! என்று வசனம்‌ இல்லையா? அதே தான்‌ என்‌ விஷயத்‌திலும்‌. சரஸ்வதியின்‌ தலையெழுத்தும்‌ அப்படித்தான்‌. ஒரு வேளை
கல்யாணமாயிருந்தாலும்‌ இதே விதிதான்‌ இருந்திருக்குமோ? இந்த
விஷயத்திலே பீலுவின்‌ அபிப்பிராயம்‌ என்ன என்று கூடக்‌ கேட்டுத்‌
தெரிந்துகொள்ளவில்லை. பெண்ணுக்குப்‌ படிப்பு இல்லை. இந்தக்‌
காலத்துப்‌ பசங்களுக்கு இப்படிப்பட்ட பெண்‌ பிடிக்குமா என்ன?
இதை ஜாடையாக ஸஹதேவனின்‌ அம்மாவுக்குச்‌ சொன்னேன்‌.
அவள்‌ பதில்‌ எதுவும்‌ சொல்லவில்லை. வாயைப்‌ பிளந்து கொண்டு,
என்னை வெறிச்சென்று பார்த்தாள்‌.

ஆனால்‌ இது நடந்த கொஞ்ச நாட்களுக்குப்‌ பிறகு, ஸஹதேவ்‌
இதற்குப்‌ பதில்‌ சொல்லாமல்‌ விடவில்லை. சொன்னான்‌: "ஆமாம்‌,
நாங்கள்‌ எல்லாம்‌ குடியானவங்கதானே! எங்க தங்கையெல்லாம்‌
எட்டாங்‌ கிளாஸோடு படிப்பை முடித்துக்‌ கொள்ளாமல்‌, ஸரோஜினி
நாயுடு, விஜயலக்ஷ்மி பண்டிட்‌ போன்ற மேதாவிகளாயிட முடியுமா
என்ன? ஆனால்‌ பீலு பாபு மட்டும்‌ என்ன அப்படிப்‌ படிச்சிக்‌ கிழிச்சி
ருக்காரு? வித்யாபீட சாஸ்திரிதானே?"

ஸஹதேவனின்‌ பார்வை ஒரு மாதிரி. கண்‌ துடித்துக்‌ கொண்டே
இருக்கும்‌, மாட்டுத்‌ திருடன்‌ கண்‌ மாதிரி. ஆனால்‌ பேச ஆரம்பித்தால்‌,
சுரீரென்று உறைக்கிற மாதிரி பேச்சு. என்‌ பிள்ளையின்‌ கல்யாணம்‌
எனக்குப்‌ பிடிச்ச இடத்தில்‌ நடக்கும்‌, பிடிக்காத இடத்திலே 
நடக்காது. இதிலே யார்‌ என்ன சொல்ல இருக்கு? இவா ரெண்டு
பேரும்‌ சரியான ஜோடி என்று எனக்குப்‌ படலே. பெங்காலிப்‌ பைய
னுக்கும்‌, பீஹாரிப்‌ பெண்ணுக்கும்‌ எப்படிப்‌ பொருத்தம்‌ இருக்க
முடியும்‌? அந்த அந்த ஊர்‌ அந்த அந்த ஊரில்‌! ஒரு மரத்தை மற்றொரு
மரத்துடன்‌ கட்டிப்‌ போட்டால்‌ அவை ஜோடியாக விடுமா என்ன?

நான்‌ சரஸ்வதி என்று சொல்லுவேன்‌. அவா சொல்லுவா,
'சரஸோயாதி' என்று. சரஸ்வதிக்குச்‌ 'சுக்தோ' பண்ணத்‌ தெரியுமா?
கோகுல்‌ பீடே ன்னா என்னன்னு தெரியுமா? பீலுவுக்குத்‌ துவரம்பருப்பு
என்றாலே பிடிக்காது. இவர்களுக்குத்‌ துவரம்பருப்பைத்‌ தவிர வேறு
எந்தப்‌ பருப்பும்‌ பிடிக்காது. இவர்கள்‌ பயற்றம்பருப்பைப்‌ பிரசவத்‌
துக்குப்‌ பிறகு உடம்பு தேறும்‌ சமயத்தில்‌ மட்டுமே சாப்பிடுவார்கள்‌ .
ஒரு தடவை பஹுரியாஜிக்கு, 'டாண்டா சச்சரி' கறி சாப்பிடக்‌
கொடுத்தேன்‌. அவன்‌ தண்டை மாத்திரம்‌ எடுத்துச்‌ சப்பிவிட்டுத்‌
துப்பிக்‌ கொண்டிருந்தான்‌. "எனக்கு டண்டா ரொம்பப்‌ பிடிக்கும்‌"
என்றான்‌. அதை எப்படிச்‌ சாப்பிடக்‌ கூடாது என்றுகூடத்‌ தெரிய
வில்லை .

தவிர, இவர்களுக்குப்‌ பெங்காலி பேசுவது சுலபமா என்ன? ஒரு நல்ல
தித்திப்புப்‌ பணியாரம்‌ பண்ணத்‌ தெரியுமா? ஜெயிலில்‌ தான்‌ பார்த்துக்‌
கொண்டிருக்கேனே! இவா ஊர்லே தான்‌ ஆயுள்‌ பூரா ஒட்டியிருக்‌
கேனே! இவாளைப்‌ பத்தி மேலும்‌ தெரிந்து கொள்ளப்‌ பாக்கி ஏதும்‌
இல்லை. இன்னிக்கெல்லாம்‌ இவர்களுக்குத்‌ தெரிந்தது பூயா. நாள்‌,
கிழமை யென்றால்‌ இது ஒன்றுதான்‌. ஜலத்திலே கொஞ்சம்‌ மாவு,
வெல்லம்‌ கலந்து, எப்படியோ வறுத்து எடுத்து விட்டால்‌, ஆயிடுத்து
பூயா. இரண்டு கறிகாய்‌ போட்டு ஏதாவது கறியோ கூட்டோ
பண்ணினால்‌ இவர்களுக்குப்‌ பொறுக்காது. இவர்களுடன்‌ பீலுவுக்குக்‌
கல்யாணம்‌ செய்யணுமாம்‌.

ஒரு நாள்‌ ரெண்டு நாள்‌ விவகாரமா என்ன? ஆயுள்‌ பூரா பூண்டும்‌
மிளகாயும்‌ சாப்பிட்டுக்‌ கொண்டு ஒரு பெங்காலிப்‌ பையனால்‌ இருக்க
முடியுமா என்ன? ஆனாலும்‌, சரஸ்வதியை எனக்கு ரொம்ப ரொம்பப்‌
பிடிச்சிருக்கு; அவளை என்‌ பிள்ளைக்குப்‌ பண்ணிக்க இஷ்டமில்லை என்கிற
னாலே, எனக்குக்‌ கண்‌ இல்லை என்று அர்த்தமா என்ன? சின்ன
வயசிலேருந்தே அவனைப்‌ பார்த்துண்டு வரேன்‌. கபில்தேவ்‌ உடன்‌
வருவாள். எவ்வளவோ தடவை எவ்வளவோ நாள்‌ ஆசிரமத்தில்‌
இருந்திருக்காள். நீலு, பீலு மாதிரி ஸஹதேவனும்‌ சரஸ்வதியும்‌
நான்‌ எடுத்து வளர்த்த குழந்தைகள்னு சொல்லணும்‌. அப்படி என்ன
வயது? இப்போ தானே ஒரு சின்னப்‌ பெண்ணா இருந்தாள்‌!

நம்ம வீட்டுச்‌ சமையலுள்‌ வராந்தாவில்‌ தான்‌ எப்போ பார்த்தாலும்‌
ஒரு மூங்கில்‌ ஊஞ்சலில்‌ ஆடிண்டிருப்பாள்‌. நல்ல விஷமம்‌. மஞ்சளில்‌
பூப்போட்ட பிருந்தாவனி கதர்ப்‌ புடைவை. தலைமயிர்‌ எங்கேயோ,
புடைவை எங்கேயோன்னு பார்க்காமல்‌ இப்படியும்‌ அப்படியுமா
ஊஞ்சல்‌ ஆடுவாள்‌. நான்‌ சொல்வேன்‌, "போதும்டி, தலைச்சுற்றல்‌
வந்து கீழே விழுந்துடுவே, வாந்தி வந்திடும்னு.

அவளா சட்டை பண்ணுவாள்‌? ஊஹும்‌, பீலு வருவான்‌.
சரஸ்வதியின்‌ பள்ளிக்கூடம்‌, வாத்தியாரெல்லாம்‌ படு மோசம்‌
என்று பாடுவான்‌. அப்பவும்‌ இந்தப்‌ பெண்‌ நிறுத்துவாளா, என்ன?
ஆடிண்டே பீலுவுக்குப்‌ பதில்‌ சொல்லுவாள்‌ : "மியாவ்‌, மியாவ்‌ கூ,
பூனை அண்ணா தாங்க்‌ யூ." அவளோட சேர்ந்துண்டு, பீலுவும்‌ அதே
மெட்டிலே பாடுவான்‌, "கோழிக்கறி, தின்னியா, கோழிக்கறி
தின்னியா?" என்று. அப்போது தான்‌ ஆட்டத்தை நிறுத்துவாள்‌.
சிரிச்சுக்‌ கொண்டே 'தப்‌'னு வராந்தாவில்‌ விழுவாள்‌ .

நல்ல வாட்டசாட்டமான உடம்பு இந்தப்‌ பெண்ணுக்கு. வீட்டு
வேலையெல்லாம்‌ கச்‌சிதமாப்‌ பார்த்துப்பா. எந்தப்‌ பெங்காலிப்‌
பெண்ணால்‌ சமாளிக்க முடியும்‌, இந்தக்‌ காங்கிரஸ்‌ ஆசிரரமத்துச்‌
சமாசாரத்தை? அது ஆசிரமமா என்ன? ஒரு ஹோட்டல்‌. கேஸு,
கீஸூ என்று சொல்லிண்டு எப்போ பார்த்தாலும்‌ கோர்ட்டிலேயே பழி
கடக்கும்‌ மனுஷா வருவா. அவ்வளவுதான்‌. ஆசிரமத்திலே நாள்‌
கணக்கா டேராப்‌ போட்டுடுவா. அப்புறம்‌ இருக்கவே இருக்கு, மீட்டிங்‌.
எப்போ பார்த்தாலும்‌ மீட்டிங்‌. வேளை, போது கிடையாது. ராத்திரி,
பகல்‌ கிடையாது. மனுஷா வந்தவண்ணம்‌, போன வண்ணம்‌ இருப்‌
பார்கள்‌. நானாக்‌ கொண்டு சமாளிக்க முடிந்தது. வேறு யாராவது
இருந்திருந்தா அழுது செத்திருப்பா. ஆனால்‌ சரஸ்வதி சமைச்சுப்‌
போட்டுப்‌ பீலு வயிறு ஒரு நாளும்‌ ரொம்பாது. நான்‌ பண்ணிப்‌
போடும்‌ கறி பீலுவுக்கு ரொம்பப்‌ பிடிக்கும்‌. கொஞ்சம்‌ கொஞ்சமாக்‌
கொரிச்சுண்டு இருப்பான்‌. சாதம்‌ எவ்வளவோ, அவ்வளவு கறி
வேணும்‌ அவனுக்கு. இப்படிச்‌ சாப்பிட்டுத்‌ தான்‌ எலும்பையும்‌
தோலையும்‌ ஒண்ணா வெச்சிண்டிருக்கான்‌. சாதம்‌ சாப்பிடுவதில்‌ தான்‌
எவ்வளவு திருட்டுத்தனம்‌! பறவை கொரிக்கிற மாதிரி ஏதோ நாலு
பருக்கை வாயிலே போகும்‌, அவ்வளவுதான்‌.

இந்தச்‌ சரஸ்வதியைச்‌ சேர்ந்தவர்களுக்கு எல்லாம்‌ கறி பண்ணிப்‌
போடுகிற பழக்கம்‌ இருக்கா என்ன? அவர்களுக்குள்‌ லட்சாதிபதிகள்‌
தான்‌ ஜம்பம்‌ அடிச்சுப்பா, "சாதத்துடன்‌ இரண்டு மூன்று விதமான
கறி வகைகள்‌ சாப்பிடுவோமாக்கும்‌"னு, உடனே ஊருரல்லாம்‌
இதைப்பற்றிப்‌ பேசிக்கொள்வார்கள்‌. சாதாரண குடும்பத்தில்‌ எல்‌
லாம்‌, செப்புத்‌ தாம்பாளத்திலே, சிவப்பு அரிசிச்‌ சாதத்தின்‌ நடுவிலே,
ஒரு கரண்டி துவரம்பருப்பு, தட்டு ஓரத்திலே ஒண்ணு, ரெண்டு
கறி, நெற்றியில்‌ இட்டுக்‌ கொள்ளும்‌ மிகச்‌ சிறிய சந்தனப்‌ பொட்டு
மாதிரி மினுக்கிக்‌ கொண்டிருக்கும்‌. இதைச்‌ சாப்பிட்டுவிட்டு ரொம்பத்‌
திருப்தியா அவர்கள்‌ எல்லாம்‌ எழுந்திருப்பார்கள்‌. கபில்தேவும்‌,
ஸஹதேவும்‌ அதற்கப்புறம்‌ ஒரு சொம்பு தண்ணீர்‌ குடிப்பார்கள்‌.

யார்‌ அது? ஏன்‌ இப்படி என்‌ காலை பிடிச்சிழுக்கிறா? யார்‌ அது?
மன்சானியாவா? என்‌ கால்லே யார்‌ உன்ன எண்ணெய்‌ தடவச்‌
சொன்னா? ஆமாம்‌, பஹுரியாஜியாகத்தான்‌ இருக்கும்‌. தான்‌
இராமாயணம்‌ கேட்கப்‌ போயிட்டு, என்‌ கழுத்தை அறுக்க இவளை
அனுப்பிவிடுகிறாள்‌. ராமாயணப்‌ பாடம்‌ நன்னா களை கட்டியிருக்குன்னு
தெரிகிறது. பஹுரியா வாசிக்க, பாக்கி பதினேழு பேரும்‌ கூடச்‌
சேர்ந்து பாடுகிறார்கள்‌. என்‌ காதுக்கு நாராசமாக இருக்கு. நம்ம
ஊர்கள்ளே, யாரானும்‌ ஒருவர்‌ வாசிக்க, மற்றவர்கள்‌ வெறுமனே
கேட்டிண்டிருப்பா. எப்போவாவது ஒருதடவை 'ஆஹா' என்று
மெதுவாச்‌ சொல்லுவா. இந்த ஊர்‌ மக்கள்‌ எல்லாமே ஒரு மாதிரி.
"யே மன்சானியா, யார்‌ என்‌ காலில்‌ எண்ணெய்‌ தடவச்‌ சொன்னா?"

"சரஸ்வதி அம்மா போறபோது சொல்லிட்டுப்‌ போச்சு, கொஞ்ச
நாளா அம்மாவுக்குப்‌ பித்தம்‌ ஜாஸ்தியாய்‌ இருக்கு, கால்‌ கையெல்‌
லாம்‌ ஒரேயடியாய்‌ நோவுது, நீபோய்‌ கொஞ்சம்‌ கையிலே கால்லே
எண்ணெய்‌ தடவி விடுன்னு. நீங்க கோவிச்சுக்குவீங்கன்னு இத்தனை
நேரம்‌ தடவி விடல்லே. கதவுகிட்ட சும்மா உட்கார்ந்துண்டு இருந்‌
தேன்‌, இந்த ஜமோதரிணி வந்து போனா. ஏய்‌, என்ன இப்பவே
தூங்கி வழியறே? அம்மாவைக்‌ கவனிச்சுக்கற ட்யூட்டி உனக்கும்‌ கல்‌
கட்டிக்கும்‌ போட்டிருக்கு. கதவுக்கு வெளியிலே என்ன செய்யறே?
பாதி ராத்திரி வரை நீ, அப்பாலே கல்கட்டி முழிச்சிண்டு வேலை
செய்யணும்‌, தெரியுமில்லே?"ன்னு சத்தம்‌ போட்டுட்டு வெளியே
போயிட்டா. சர்க்கார்‌ என்னை ஜெயில்ல அடைச்‌சருக்காங்க. ஆகவே
நீங்க சொல்றதையெல்லாம்‌ கேட்டுத்தான்‌ ஆகணும்‌. ரொம்பப்‌
பாவம்‌ பண்ணியிருக்கேன்‌. இல்லேன்னா, பிராமணப்‌ பெண்ணாப்‌ பிறந்‌
துட்டு, மற்றவா காலைப்‌ பிடிச்சு விடணும்‌ என்கிற தலைவிதி ஏன்‌
ஏற்படணும்‌? அவா கட்டளைப்படி உன்‌ காலைப்‌ பிடிச்சுவிட வந்தேன்‌ ,
நீயானா என்னைக்‌ கோவிச்சுக்கறயே அம்மா?"

முப்பது வயசு இருக்கும்‌ இந்த மன்சனியாவுக்கு. அவள்‌ 'ஸி'
கிளாஸ்‌, சாதாரணக்‌ கைதி, நல்ல களையான முகம்‌. சின்ன வயதி
லேயே அறுத்துப்‌ போயிட்டா, பிராமணப்‌ பெண்‌. கொஞ்ச
நாளைக்கு முன்னாலே தான்‌ ஒரு குழந்தை பிறந்தது. மூங்கில்புதர்‌
நடுவிலே ஒரு சட்டியில்‌ அந்தச்‌ சிசுவின்‌ சவம்‌, அதன்‌ கழுத்திலே அஞ்சு
விரலும்‌ பதிஞ்சிருந்தது. கண்றாவி! வெண்ணெய்‌ மாதிரி கழுத்து,
ரத்தம்‌ உறைந்து நீலம்‌ பாரிச்சிருந்தது. ஒரு சின்ன மாமிசப்‌ பிண்டம்‌.

மன்சனியாவுக்குப்‌ பத்து வருஷம்‌ தண்டனை. அவ அம்மாவுக்கு
இரண்டு வருஷம்‌. நன்னா வேணும்‌. நீ ஒரு தாயார்‌. உன்‌ வயத்திலே
வளர்ந்த குழந்தை, அது அழக்கூடக்‌ கத்துக்கலே. அம்மாவா இருந்‌
துண்டு அந்தக்‌ குழந்தையையா இப்படிச்‌ செஞ்சே? உன்‌ மாதிரி
அம்மாவையெல்லாம்‌, முட்டிக்கிக்‌ கீழே முள்ளு, தலைக்கு மேலே
முள்ளுன்னு செருகி, எரியற நெருப்பிலே போட்டு மெதுவா வறுத்து
எடுக்கணும்‌. ஊஹும்‌. ஒரு நாளும்‌ இவ இதைத்‌ தானே செஞ்சிருக்க
மாட்டாள்‌. செஞ்சிருந்தாலும்‌ தன்‌ நினைவு இல்லாமல்‌ இருந்திருப்‌
பாள்‌. இந்தக்‌ காரியத்தை அவ அம்மாதான்‌ செஞ்சிருக்கணும்‌. அவ
அம்மா ஒரு பிடாரி. அவளுக்குத்‌ தண்டனை இரண்டு வருஷம்‌. இவா
சட்டத்திலே நியாயம்னு ஒண்ணு உண்டா என்ன? இருந்தால்‌ என்‌
பீலுவுக்கு இப்படி ஒரு தண்டனை கெடைச்சிருக்குமா என்ன? யாரை
யும்‌ கொலை செய்யலே, யாரையும்‌ அடிச்சுத்‌ தள்ளல்லே. ஏதோ
காங்கிரஸ்‌ வேலை செஞ்சான்‌. அதுக்கு வேணா, ஜெயில்லே தள்ளு,
சாபம்‌ கொடுப்பாளா? இந்தக்‌ குழந்தை உங்க குடும்ப விளக்கா
இருக்கப்‌ போறா. இந்த ஊர்லே ஒரு மகான்‌ சந்நிதி இருக்கு,
தெரியுமா, பூர்ணேசுவரி கோவிலுக்குப்‌ பக்கத்திலே? ரொம்பச்‌ சக்தி
வாய்ந்த தெய்வம்‌. உன்‌ பிள்ளை பேரை ஒரு செங்கல்லில்‌ எழுதி அங்கே
இருக்கிற மரத்திலே கட்டி விட்டுடு."

போகட்டும்‌. அந்தக்‌ கதை முடிந்தது. ஜெயிலுக்குத்‌ திரும்பி பிறகு
என்ன கேள்விப்பட்டேன்‌ தெரியுமா? இன்ஸ்பெக்டர்‌ என்‌ பேரில்‌ புகார்‌
கொடுத்திருக்கானாம்‌: சர்க்கார்‌ ஜப்தி செய்‌திருக்கும்‌ ஜில்லா காங்கிரஸ்‌
ஆபீசுக்குள்‌ அதிகாரம்‌ இல்லாமல்‌ நுழைஞ்சுட்டேன்‌' என்று. அதுக்‌
காகத்தான்‌ என்பேரில்‌ கேஸ்‌ போடப்‌ போகிறானாம்‌. எப்படி இருக்கு
இந்த அக்கிரமம்‌! ஆகாசத்திலே சூரியன்‌, சந்திரன்‌ எல்லாம்‌
இருக்கச்சே இப்படி ஓர்‌ அபாண்டமான பொய்‌. அவனே சொன்னான்‌
எங்கிட்டே, உங்க வீட்டிலே நீங்க குஷாலா இருக்கலாம்னு, அதிலே
எந்தப்‌ பிரச்னையும்‌ இல்லேன்னு. சர்க்கார்‌ அதை ஜப்தி செய்யல்‌
லேன்னு. அதற்கப்புறம்‌ அவனே இப்படி ஒரு புகார்‌ எழுதிக்‌
கொடுத்திருக்கான்‌.

ஜெயில்‌ டாக்டரும்‌ இந்த இன்ஸ்பெக்டர்‌ மாதிரியே தான். சிவப்பு,
நீலம்னு ஏதோ கலரில்‌ தண்ணியைக்‌ கொடுத்துக்‌ கைதிகளைக்‌ குணப்‌
படுத்த வேண்டியது அப்புறம்‌ தூக்கிலே தொங்கறதுக்கு அனுப்ப
வேண்டியது, துலுக்கன்‌ கோழி வளர்க்கற மாதிரி. அப்புறம்‌ என்னை
அம்மான்னு வேற கூப்பிட்டுண்டு வரது. ஒருத்தன்‌ 'அம்மா'ன்னு
கூப்பிட்டப்புறம்‌ எப்படி அவனைப்‌ போய்‌ இரண்டு வார்த்தை திட்டிக்‌
கொட்டி மனசிலே இருக்கிற சுமையைக்‌ குறைச்சுக்க முடியும்‌? நான்‌
இந்தப்‌ பாரத தேசம்‌ முழுவதற்கும்‌ அம்மா, ஜில்லாவிலுள்ள எல்லாக்‌
காங்கிரஸ்காரர்களுக்கும்‌ அம்மா. உலகமெல்லாம்‌ எனக்குக்‌ குழந்‌
தைகள்‌. ஆனால்‌ என்‌ மனசு என்னமோ இந்தப்‌ பீலு, நீலு மேலேயே
இருக்கு. இவர்களைத்‌ தவிர வேறு யாருக்கும்‌ நான்‌ அம்மாவா
இருக்கணும்னு ஆசைப்படலே. இவா இரண்டு பேரையுமே நான்‌
ஆசை தீர நேசிக்க முடியல்லே. இல்லேன்னா பீலு அன்புக்காக இப்படி
ஏங்கி நின்னுண்டு இருப்பானா? எதுக்காக அவனுடைய பெரியம்மா,
ஜிதேனின்‌ அம்மாவைப்‌ போய்‌ அவன்‌ 'அம்மா'ன்னு கூப்பிடணும்‌?

நீலுவுக்கும்‌ அவள்‌ பெரியம்மாவிடம்‌ எத்தனை பிரியம்‌? நீலுவும்‌,
பீலுவும்‌ என்னோட தனிச்‌ சொத்தாக இருக்கணும்‌, வேறு ஒருத்தரும்‌
அவா மேல்‌ உரிமை கொண்டாடக்‌ கூடா துன்னு என்‌ மனசு துடிக்கிறது.
ஆனால்‌ நான்‌ அவாளை என்னோடே பிணைச்சுக்க ஆசைப்பட்டு என்ன
பிரயோஜனம்‌? உலகம்‌ பூரா அவாளை இழுத்துக்கிறதே? நீ என்ன
அவாளைப்‌ பிடிச்சு இழுத்து நிறுத்தி வைச்சுக்க முடியுமா என்ன?
சாதாரணமாகவே பீலுவுக்கு ரொம்ப இளகின மனசு. தொட்டால்‌
சுருங்கி. ஆசையாப்‌ பேர்‌ சொல்லிக்‌ கூப்பிடாட்டா கண்ணில்‌
ஜலம்‌ வந்துடும்‌. அன்னிக்கு ஒரு நாள்‌ இவர்‌ மத்தியானச்‌ சாப்பாட்டின்‌
போது, "எங்கே பெரிய மனுஷரை வீட்டில்‌ காணோம்‌? இன்னும்‌
திரும்பி வரலே போலிருக்கே?! என்றார்‌. பீலு பக்கத்து அறையில்‌
இருந்தான்‌. அந்த வார்த்தையைக்‌ கேட்டு விட்டு அழுது தீர்த்து
விட்டான்‌. நீலுன்ன 'ஹே, ஹே'ன்னு சிரிச்சு வீட்டை
இரண்டாக்கி இருப்பான்‌. "அக்கா! உனக்குத்தான்‌ ஜிதேன்‌, தீரேன்‌,
ஹேப்லு, பேலா, மாட்டுப்‌ பெண்‌, பேரன்‌, பேத்தி எல்லாரும்‌
இருக்காளே! குடியும்‌ குடித்தனமுமா லக்ஷ்மி நடமாடற குடும்பம்‌.
உனக்கு ஒரு குறையும்‌ இல்லை. என்னத்துக்காகப்‌ பீலுவை எங்கிட்டே
இருந்து பிடுங்கி எடுத்துக்கணும்‌? ஏன்‌ அவனை, எனக்கு வேற்று
மனுஷனாக்குகிறாய்‌? என்‌ குழந்தைகளின்‌ ஒரு விரலைக்கூட நான்‌
மற்றவர்களுக்குக்‌ கொடுக்க மாட்டேன்‌. "

என்‌ வாழ்க்கையிலே நீலு,பீலு தவிர வேறு எதுவுமே இல்லை. அரிசி
இல்லை, அடுப்பு இல்லை, தலைக்கு மேலே ஒரு கூரை இல்லை. பணம்‌,
காசு இல்லை. வீடு, மனைன்னு ஒன்றும்‌ இல்லை. என்‌ பசங்க மூஞ்சியைப்‌
பாத்துண்டு என்‌ துக்கத்தையெல்லாம்‌ மறந்திருக்கேன்‌. பகவானே,
அதுவும்‌ உனக்குப்‌ பொறுக்கல்லே. ஏதோ மந்திரம்‌ போட்டு மயக்கி
எல்லாரும்‌ என்ன்‌ என்‌ பிள்ளைக்கு வேற்று மனுஷியாக ஆக்க
அநுமதித்தாய்‌. ஜிதேன்‌ அம்மா பார்ப்பதற்கு என்னவோ நல்ல மனுஷி
யாட்டந்தான்‌ இருக்கா. ஆனால்‌ உள்ளூறக்‌ கபடமான மனசு, சுருள்‌
சுருளா ஜிலேபி மாதிரி. யார்‌ வீட்டிலாவது புதுசா ஒரு நகை
நட்டுன்னு பண்ணட்டும்‌, அதைப்‌ பத்தித்‌ துருவித்‌ துருவிக்‌ கேட்டு,
அதைப்பத்திப்‌ பத்துவிதமாப்‌ பேசுவாள்‌. ஊர்‌ விவகாரம்‌ எல்லா
வற்றையும்‌ இழுத்துப்‌ போட்டுப்பா. இவ போட்டுண்டு இருக்கிறது
தங்கந்தான? அதிலே எத்தனை கலப்பு? யாரு தட்டான்‌? எவ்வளவு
காரெட்‌? கூலி எவ்வளவு கொடுத்தா? குறைச்சலாக்‌ கொடுத்திருந்தா
எப்படி இவ்வளவு நல்ல நகை பண்ணியிருக்க முடியும்‌?

பீலு நீலுவைக்‌ கேட்டு எங்க வீட்டுச்‌ சமாசாரம்‌ பூரா தெரிஞ்சுக்‌
கணும்‌ அவளுக்கு. உங்க அம்மா எண்ணெயிலே தாளிக்கிறாளா, இல்லே
நெய்யிலா? கத்திரிக்காய்‌ நிறைய எண்ணெய்‌ விட்டு வதக்குகிறாளா,
இல்லை வெறுமனே பிரட்டி எடுக்கிறாளா? -- அப்படி இப்படின்னு
சின்ன வயசிலே நீலுவைப்‌ போட்டுத்‌ துளைச்சுடுவாள்‌. இதெல்லாம்‌
அவளுக்குத்‌ தெரிஞ்சு என்ன ஆகணும்னு கேட்கறேன்‌. பீலு
கெட்டிக்காரன்‌, ஒண்ணும்‌ சொல்ல மாட்டான்‌. ஆனால்‌ நீலு
எங்கிட்ட வந்து அவ மாதிரியே பேசி எல்லாவற்றையும்‌ கொட்டிடு
வான்‌ அப்படியே. ஓரகத்தி மாதிரியே பேச்சு. கைகால்‌ ஆட்டறது
எல்லாம்‌! சிரிச்சு உயிர்‌ போயிடும்‌ ஆனால் அவ இப்படிப்‌ பண்றது
சரியா? எங்க குடும்பம்‌ ஏழைக்‌ குடும்பம்‌. நீங்களெல்லாம்‌ நம்மாத்து
மனுஷா. இந்த விஷயத்தை எடுத்துண்டு இவ்வளவு தூரம்‌ அலசி
எடுப்பானேன்‌? எங்களுக்கு ரொம்பச்‌ செஞ்சிருக்கா. நான்‌ இல்லேன்னு
சொல்லல்லே. உடம்பு கிடம்புக்கு வந்துடுத்துன்னா, நன்னாப்‌ பார்த்‌
துப்பா. வாய்க்கு ருசியா ஏதானும்‌ பண்ணினால்‌ கொண்டு வந்து
கொடுப்பா. சொல்லப்படாது, சளைக்காமல்‌ செய்வா. இப்போ கூட
நீலு அவா வீட்டில்‌ தான்‌ தங்கிருக்கான்‌. உயிரை விட்டுச்‌
செய்வா. ஆனால்‌ தான்‌ செய்வதைச்‌ சொல்லிக்காட்டாமல்‌ இருக்க
மாட்டா. அவ சுபாவம்‌ அப்படி. கொஞ்சம்‌ கூடக்‌ கம்பீரம்‌
கிடையாது. வளவளன்னு எப்போப்‌ பார்த்தாலும்‌ பேச்சு. பீலுவைப்‌
பிராமண சிகாமணியின்‌ புத்திரனே'ன்னு கூப்பிடுவா. நீலுவை,
'ஏண்டா மீன்‌ தின்னி'ன்னு பரிகாசம்‌ பண்ணுவாள்‌. அவா அப்பா
வுக்குத்‌ 'தாடி'ன்னு பேர் வெச்சிருக்கா! அவர்‌ சொந்தப்‌ பேரைச்‌
சொல்லிச்‌ கூப்பிடாமே ஏன்‌ இப்படிக்‌ கேலியா கூப்பிடணும்‌?

எங்க நாள்ளே மூடியில்‌ மனுஷா மூஞ்சி வரைஞ்ச சின்னச்‌ சம்புடம்‌
கடையிலே கிடைக்கும்‌. இவ மூஞ்சி அப்படியே இருக்கு. வெள்ளரிக்‌
காய்‌ விதைபோலே எப்பவும்‌ பல்லு. ஒரு மூட்டை புகையிலையை
வாயில்‌ அடக்கண்டு தூ, தூன்னு துப்பிண்டே இருப்பா. பிராமண,
புரோகித குடும்பம்‌. நைவேத்தியத்துக்கு வந்த அரிசியையும்‌ வாழைக்‌
காயையும்‌ சாப்பிட்டு வளர்ந்தவள்‌. 12 வயசு வரை குருக்களுக்குக்‌
கிடைக்கிற செகப்புக்‌ கரை போட்ட துணி தவிர வேறு உடுத்திண்ட
இல்லை. குருட்டு அதிர்ஷ்டத்தில்‌ பெரிய இடத்திலே கலியாணம்‌
ஆயிடுத்துன்னு அவ கால்‌ தரையிலே பாவறதில்லே. அஞ்சு காலுள்ள
பாம்பைப்‌ பார்த்தது போல நடந்துக்கிறா. பகவான்‌ உனக்குக்‌
கொடுத்திருக்கான்‌. நீ செளக்கியமாயிரு. ஆனால்‌ ஒண்ணுமில்லாத
வாளும்‌ மனுஷா தான்‌ என்கிற எண்ணம்‌ இருக்கணும்‌. நானும்‌ அப்படி
யொண்ணும்‌ சோற்றுக்குப்‌ பறக்கிற குடும்பத்திலே பிறக்கல்லே.
கையைப்‌ பிடிச்ச மனுஷருக்கும்‌ ஒண்ணும்‌ குறைச்சல்‌ இல்லே. ஆனால்‌
போன ஜென்மத்திலே பண்ணின பாவம்‌ தங்கத்தைத்‌ தொட்டாலும்‌
புழுதியாக மாறி விடுகிறது.

ஆமாம்‌ அக்கா! நானுந்‌ தான்‌ கேட்கிறேன்‌, பீலு உன்னைப்‌
பெரியம்மான்னு கூப்பிட்டா உன்‌ மனசு நிரம்பாதா என்ன? நிஜமாச்‌
சொல்றேன்‌ அக்கா, உன்‌ பேரிலே எனக்குக்‌ கொஞ்சங்‌ கூடக்‌ கோபம்‌
இல்லை. நீங்களெல்லாம்‌ இருக்கிறதினாலே தான்‌ பீலு, நீலு அவா
ஆயுசிலே ஏதோ அரை குறைச்‌ சுகத்தைக்‌ கண்டா. இவர்‌ ஜெயிலுக்குப்‌
போன போதெல்லாம்‌ ஒதுங்கறதுக்கு என்று அவாளுக்கு ஓர்‌ இடம்‌
இல்லாதபோது நீதான்‌ அவாளை வெச்சுக்‌ காப்பாத்தினே. பீலு போய்‌
விட்டால்‌ என்னோட துக்கத்தைவிட உன்‌ துக்கம்‌ குறைச்சலா
இருக்குமா, என்ன? முழு மனசுடன்‌ பீலுவை உனக்கே கொடுத்துட்‌
டேன்னா உன்னாலே அவன்‌ உயிரைக்‌ காப்பாத்த முடியுமா? பீலு
மட்டும்‌ பிழைச்சுடட்டும்‌, அவனை உன்கிட்டே ஒப்படைச்சுட நான்‌
தயங்கவே மாட்டேன்‌. இப்போ உனக்கு மிஞ்சியிருக்கிறதெல்லாம்‌
பீலுவைப்‌ பற்றின சில ஞாபகங்கள்‌ தாம்‌. என்‌ கதியும்‌ அதேதான்‌.
அதை வெச்சுண்டு, திருப்பித்‌ திருப்பிப்‌ பார்த்துண்டு பாக்கியிருக்கிற
ஆயுசை ஒட்டியாகணும்‌. நிஜமாச்‌ சொல்கிறேன்‌ அக்கா, உன்னுடைய
கருணை, அக்கறை இரண்டையும்‌ நான்‌ ஒரு நாளும்‌ மறக்க முடியாது.
என்‌ பசங்களுக்கு மீன்‌ என்றுல்‌ ரொம்பப்‌ பிரியம்‌. ஆனால்‌ ஆசிரமத்‌
திலேமீன்‌ சமைக்கக்‌ கூடாது. நாங்க வயசானவா. இருபது வருஷமாக்‌
காந்தி சொன்னபடி மீன்‌, மாமிசம்‌ எல்லாம்‌ விட்டுட்டோம்‌. ஆனால்‌
பசங்களை எப்படிக கட்டாயப்படுத்த முடியும்‌? என்னோட மனசைப்‌
புரிஞ்சுண்டவ நீ. நித்தியம்‌ பசங்களைக்‌ கூப்பிட்டு அவாளுக்கு மீன்‌
சாப்பாடு போட்டிருக்கே. என்னைக்‌ கூட மீன்‌ சாப்பிட உங்க
வீட்டுக்கு எவ்வளவு தடவை கட்டாயப்படுத்தி அழைச்சிண்டு போயி
ருக்கே! உன்னுடைய பிரியம்‌ எனக்கு நன்னாப்‌ புரியறது. ஜன்ம
ஜன்மாந்தரத்துக்கும்‌ உன்னிடம்‌ நான்‌ கடன்பட்டிருக்கேன்‌ . உன்னைப்‌
பத்திக்‌ கெடுதலாப்‌ பேசினா என்‌ நாக்கு அழுகி விழுந்துடா தா? உன்னைப்‌
பத்தித்‌ தப்பா நினைக்கிறதுக்‌ கூடப்‌ பாவம்‌. இன்னிக்கு என்‌ மனசு
சரியாக இல்லை ௮க்கா. உலக சமாசாரம்‌ எல்லாமே விஷமாயிடுத்து.
நல்ல எண்ணங்கள்‌ எப்படி. மனசிலே உதிக்கும்‌? நீயும்‌ தான்‌
பீலுவோட அம்மா - புதுசா உனக்கு என்‌ மனசைப்‌ பத்திச்‌
சொல்ல வேண்டியது இல்லை. உன்‌ பேரில்‌ பீலுவுக்கு எத்தனை
பிரியம்‌! எத்தனை பக்தி. யாரை ஒரு தடவை அம்மான்னு
பீலு கூப்பிடுவானோ அவா மேலே இன்னிக்கு எனக்குக்‌ கோபம்‌ வருமா
என்ன? பீலு உன்னை அம்மான்னு கூப்பிட்ட தன்‌ காரணம்‌ எனக்குத்‌
தெரியும்‌. வெறும்‌ வாயா வார்த்தையாச்‌ சொல்ற பேச்சு இல்லை.
அவனோட மனசு பூரா அந்த அம்மாங்கிற வார்த்தையோடு கூடப்‌
போகும்‌. இரண்டும்‌ எனக்குக்‌ குழந்தைகளா என்ன? இல்லை, சத்து
ருக்கள்‌. இந்தக்‌ குழந்தைகளைப்பற்றி நான்‌ நினைச்சு மாய்ந்து போன
நேரத்தில்‌ பாதி நேரம்‌ பகவானைப்‌ பத்தி நினைச்சிண்டு இருந்தேன்னா,
கட்டாயம்‌ அவன்‌ கால்லே போய்ச்‌ சேர்ந்திருப்பேன்‌. ஆனால்‌
எவ்வளவுக்கெவ்வளவு சேர்த்துப்‌ பிணைச்சுக்கப்‌ பார்க்கிறேனோ,
அவ்வளவுக்கவ்வளவு கையை விட்டுத்‌ தப்பி ஒடிப்‌ போயிடரறா,
எவ்வளவுக்கெவ்வளவு இறுக்கப்‌ பார்க்கிறேனோ அவ்வளவுக்கவ்வளவு
நழுவிப்‌ போய்க்‌ கொண்டிருக்கிறது இந்தப்‌ பந்தம்‌. இல்லேன்னா இந்தப்‌
பையன்‌ பீலு வராந்தாவில்‌ படிச்சிண்டு உட்கார்ந்து கொண்‌
டிருக்கச்சே, சத்தம்‌ போடாமே மெதுவா நடந்து அவன்‌ பின்னாலே
போய்‌ நின்னா, "அம்மா வாசனை வரது, அம்மா வாசனை வரது"ன்னு
சொல்லுவானா? நிஜமாகவே அவனுக்கு அந்த வாசனை அடிக்கும்னு
நினைக்கிறேன்‌. சின்னப்‌ பையனா இருக்கிறபோது நான்‌ ஸ்நானம்‌
பண்ணிட்டு வந்த உடனே என்‌ கழுத்தைக்‌ கட்டிண்டு, "அம்மா, நீ
குளிச்சுட்டு வந்தேன்னா உன்மேல்‌ அம்மா வாசனை வந்துடறது"ன்னு
சொல்லுவான்‌. நான்‌ கோவிச்சுப்பேன்‌, "போடா. துஷ்டா, உன்‌
விழுப்புத்‌ துணியோடு என்னைத்‌ தொடாதே. ஸ்வாமி உள்ளிலே
எனக்கு ஆயிரம்‌ காரியம்‌ கொட்டிக்‌ கடக்கு" என்று. குழந்தை
கேட்பானா என்ன? "பட்டுப்‌ புடைவையைத்‌ தொட்டாக்கூட விழுப்பு
வந்துவிடுமா என்ன?" என்று கேட்பான்‌.

அப்புறம்‌ அந்த ராட்சசன்‌ நீலு இருக்கானே, என்னிக்கோ எங்கெங்‌
கேயோ நடந்ததையெல்லாம்‌ மனசிலே சேர்த்து வச்சுண்டு என்னைச்‌
சீண்டுவான்‌. அம்மா, என்னைவிட உனக்கு அண்ணா பேரிலே தான்‌
ரொம்பப்‌ பிரியம்‌! என்பான்‌. "போடா பைத்தியம்‌, அப்படி ஒரு
நாளும்‌ இல்லை. ஒரு பிள்ளையைவிட இன்னோரு பிள்ளை மேலே ஒரு
அம்மாவுக்குப்‌ பிரியம்‌ இருக்க முடியுமா என்ன? பகவான்‌ நியமமே
அப்படியில்லை!" என்பேன்‌. நீலு உடனே சொல்லுவான்‌: அப்போ
நான்‌ ஒண்ணு சொல்றேன்‌. பூர்ணியாவிலிருந்து அந்தப்‌ பகாசுரன்‌
வரான்னு வச்சுக்கோ. அவன்‌ சின்னப்‌ பசங்க மாமிசந்தான்‌ சாப்பிடு
வான்‌. வேறே எந்த மாமிசமும்‌ சாப்பிடமாட்டான்‌. ஒவ்வொரு
வீட்டிலேருந்தும்‌ ஒவ்வொருத்தரும்‌ வரிசையா ஒரு குழந்கையை
அவன்‌ சாப்பாட்டுக்குக்‌ கொடுத்தே ஆகணும்னு வெச்சுக்கோ.
இன்னிக்கு நம்ம வீட்டு முறை. இப்போ சொல்லு, அந்தப்‌ பகாசுரனுக்கு
என்னைக்‌ கொடுப்பியா, இல்லை அண்ணவையா?

போடா, தத்துப்பித்துன்னு பேசாதே. இந்த மாதிரி கோணல்‌
எண்ணமெல்லாம்‌ எங்கேந்து வரதோ உன்‌ மூளைலே! யாரையும்‌
கொடுக்கமாட்டேன்‌. உடனே, ஆ! புரிஞ்சுது, புரிஞ்சுது! ன்னு
வீடு இரண்டாகும்படியாகக்‌ கத்துவான்‌ நீலு. "ஆமாம்‌, புரிஞ்சுது!"
உனக்கு என்னிக்குமே, எதுவுமே புரிஞ்சதில்ல. அம்மாவோட மனசு
உங்களுக்குப்‌ புரிஞ்சிருந்தா, எனக்கு ஏன்‌ இவ்வளவு துக்கம்‌? இல்‌
லேன்னா ஒரு நாள்‌ தாயாரின்‌ அன்பும்‌ கூடச்‌ சுயநலத்தை அடிப்படை
யாகக்‌ கொண்டதுதான்னு எனக்குப்‌ புரியவைக்கப்‌ பார்த்திருப்பானா?
அதுக்காக ஒரு கதை கூடச்‌ சொன்னான்‌: "ஒரு பூனையையும்‌ அதன்‌
குட்டியையும்‌ ஒரு சட்டியில போட்டு மூடி, அடுப்பு மேலே வெச்சு,
கீழேயிருந்து நெருப்பை மூட்டினார்களாம்‌. கொஞ்சம்‌ கொஞ்சமாகச்‌
சூடேறத்‌ தொடங்கிப்‌ பொறுக்க முடியாமல்‌ போனபோது, குட்டியின்‌
முதுகு மேலே அம்மாப்‌ பூனை ஏறி உக்காந்துடுத்தாம்‌."

எல்லா அம்மாவும்‌ இந்த மாதிரிதானாம்‌. தன்‌ உடம்பிலே நெருப்புப்‌
படாத வரைக்கும்‌ தான்‌ குழந்தை, குழந்தைன்னு அடிச்சுக்குவா
ளாம்‌. எங்கேயிருந்து இந்தச்‌ கோணல்‌ வாதங்கள்‌ எல்லாம்‌ கத்துண்டு
வரா, இந்தக்‌ காலத்துப்‌ பசங்கன்னு புரியவே இல்லை. காலேஜிலே
இதெல்லாம்‌ நாள்‌ சொல்லிக்‌ கொடுக்கிறாளா இந்த நாள்ளே? பீலு
ஒரு நாளும்‌ இந்த மாதிரி பேசமாட்டான்‌. நீலு இந்த வார்த்தை
சொன்ன பிறகு அவனோட இதைப்பத்தித் தர்க்கம்‌ பண்ணல்லே.
சீ'ன்னு விட்டுட்டேன்‌. ஆனால்‌ அவன்‌ சொன்னது மட்டும்‌ மனசுலே
பதிஞ்சு போச்சு. மறக்கவே மாட்டேன்‌.

இன்னொரு நாள். இன்னொரு கதை சொன்னான்‌ அதுவும்‌ தாயார்களின்‌
சுயநலத்தைப்‌ பற்றித்தான்‌. பெரிய பூகம்பத்துக்குப்‌ பிறகு அரை
குறையா சின்னப்‌ பூகம்பங்கள் வரும்‌. அந்த மாதிரி வந்த ஒரு நாள்‌
ராத்திரி, ஜிதேனோட மனைவி, பாவம்‌, தூக்கக்‌ கலக்கத்திலே பயந்து
போய்‌ மடியிலேயிருந்த குழந்றையைக்‌ கீழே விட்டுவிட்டு அறையி
லிருந்து வெளியே ஓடி வந்துட்டா. அப்புறம்‌ கேட்பானேன்‌? அவாத்து
மனுஷாளெல்லாம்‌ அவளைப்‌ பிடுங்கி எடுக்காம விடுவாளா என்ன?

நீலுவுக்கும்‌ தாயார்களுடைய சுயநல புத்தியைப்பற்றி எனக்குச்‌
சொல்லிக்‌ காட்ட இன்னொரு கதை கிடைச்சுடுத்து. "ஆமாண்டா,
பெரிய மனுஷா. தாயார்கள்‌ எல்லாம் சுயநலவாதிகள்‌ தாம்‌. குழந்தைகள்‌
அன்பெல்லாம்‌ அப்படியே தன்னலமற்றது. கொஞ்சங்கூடக்‌ கலப்பட
மில்லாத அன்‌பு, போதுமா? இப்படிச்‌ சொல்றதைக்‌ கேட்கிறதே
திருப்தின்னா அப்படியே வெச்சுக்கோ."

சின்ன வயதிலிருந்து என்ன என்ன பாடுபடுத்தியிருக்கான்‌ ,
இந்த நீலு? சேர்ந்துதான்‌ அண்ணாவும்‌ தம்பியும்‌ வளர்ந்தா.
ஆனால்‌ நீலுவுக்கு இவ்வளவு பொல்லாத்தனம்‌ எங்கேயிருந்து வந்த
துன்னு யோசிக்கிறேன்‌ , புரியல்லே. எத்தனை தடவை என்னை அழ
வெச்சிருக்கான்‌? ஒரு நாள்‌ மத்தியான வேளையிலே கொஞ்சம்‌ தலையைச்‌
சாய்ச்சேன்‌. எங்கேயிருந்தோ பால்ஸம்‌ விதைகளை எடுத்துண்டு வந்து
மூக்குக்குள்ளே ஒண்ணொண்ணாப்‌ போட்டிருக்கான்‌. சில விதைகள்‌
மூக்குக்குள்ளும்‌ காதுக்குள்ளும்‌ போயிடுத்து. குய்யோ முறையோ'
ன்னு கத்திண்டு எழுந்திருந்தேன்‌ . திட்டிக்‌ கொட்டினா, ஏதாவது அவன்‌
உடம்புலே உறைச்சாத்தானே? 'ஹா! ஹா!'ன்னு சிரிக்கிறான்‌. எது
முக்கியம்‌ எது முக்கியமில்லை என்ற விவேகம்‌ கிடையாது. மனசுக்குத்‌
தோணறபடியெல்லாம்‌ செய்யறது. ஒரு சமயம்‌ என்ன பண்ணினான்‌
தெரியுமா? இத்தனை உயரந்தான்‌ இருப்பான்‌ அப்போ. ஒவ்வொரு
மூட்டைப்பூச்சியா சொடுக்கி, ரத்தத்தைச்‌ சேகரித்து, போர்டில்‌
'அஹிம்ஸா பரமோதர்ம'ன்னு எழுதிவிட்டான்‌. எனக்குத்‌ தெரியும்‌,
யாரைச்‌ சீண்டுவதற்கு இதை எழுதினான்‌ என்று. அதனாலேயே அவன்‌
எழுதினதைப்‌ பார்க்காத மாதிரி பாவனை பண்ணினேன்‌. "ஏய்‌ நீலு
என்னிக்கு அப்பா, அம்மா இல்லேன்னு வருமோ, அப்போ தெரியும்‌
அப்பா, அம்மான்னா என்னன்னு! பல்‌ இருக்கிற வரைக்கும்‌ பல்லோட
அருமை கெரியுமா என்ன?" அவன் அப்பாவைச்‌ சீண்டனும்னா நீலு
என்ன பண்ணுவான்‌ தெரியுமா? கோல்‌ வெச்சு அளந்து, ஆசிரமத்து
எல்லைக்கு ஒரிரண்டு அங்குலத்துக்கு வெளியிலே மாமிசம்‌ சமைச்சுச்‌
சாப்பிடுவான்‌. அப்புறம்‌ சொல்லுவான்‌, ஆசிரமத்துக்கு உள்ளே
தானே ஆடு சாப்பிடக்கூடாது? இங்கே இல்லையே?' என்று.

ஏண்டா நீலு! மஹாத்மாஜி ஆட்டுப்‌ பால்‌ சாப்பிடுவார்‌ என்‌
பதற்காகத்தான்‌ ஆசிரமத்திலே மாமிசம்‌ சாப்பிடுவதில்லை என்ற
நியமமா, என்ன? ஆசிரமத்தில்‌ ஏன்‌ மாமிசம்‌ சாப்பிடறதுக்குத்‌ தடை
என்று உனக்கும்‌ தெரியும்‌, எனக்கும்‌ தெரியும்‌. பின்னே எதுக்காக
அவர்‌ மனசு நோக இப்படியெல்லாம்‌ பேசறே? உனக்கு மாமிசம்‌
பிடிக்கும்‌; அதை உனக்குப்‌ பண்ணிப்‌ போட முடியல்லயேன்னு எனக்கு
இல்லியா? ஆனால்‌ ஆசிரமத்தின்‌ நியமம்‌ அப்படி என்றால்‌ நான்‌ என்ன
செய்ய முடியும்‌? எத்தனை நாள்‌ நீயும்‌ பீலுவும்‌ பெரியம்மா வீட்டில்‌
மீன்‌ சாப்பிடுவதைப்‌ பார்த்துண்டு உட்கார்ந்திருந்திருக்கேன்‌? நீலுவுக்கு
மீன்னா உசிர்‌. ரேவா மீனானல்‌ எலும்பைக்கூட கடிச்சு சாப்பிட்டுடுவான்‌.
பீலு ரொம்ப நாள்‌ வரை தான்‌ மாமிசம்‌ சாப்பிடறதை விட்டுடப்‌
போறதாச்‌ சொல்லிண்டு இருந்தான்‌. நானும்‌ அவன்‌ பெரியம்மாவுந்‌
தான்‌ அவனைத்‌ தடுத்தோம்‌. சாதாரணமாகவே அவன்‌ உடம்பு
என்ன உடம்பு! பெரியம்மா வீட்டில்தான்‌ ஏதோ ஒண்ணு , இரண்டு
மீன்‌ வயத்திலே விழறது. சின்ன வயசுலே, எங்க ஊர்லே, நினைச்சுப்‌
பார்க்கக்கூட முடியாது, மீன்‌ இல்லாமல்‌ ஒருவேளைகூடச்‌ சாப்பிட
முடியும்னு. குழந்தைகளை இந்த நிலைக்கு நாங்கள்‌ தான்‌ கொண்டு
வந்துட்டோம்‌. வங்காளத்தில்‌ அவா இருந்ததே இல்லை. அந்த ஊர்‌
பழக்க வழக்கம்‌ ஒண்ணுமே அவாளுக்குத்‌ தெரியாது.

நீஞ்சத்‌ தெரியாது. வன்யா, ஹிஜல்‌, கால்‌ போன்ற மரங்களின்‌
பேர்கூடத்‌ தெரியாது. ஒரு நாள்‌ பசங்களிடம்‌, "டப்‌ கீர்த்தனை"
பற்றிச்‌ சொல்லிக்‌ கொண்டிருந்தேன்‌. 'டப்‌' என்கிற வார்த்‌
தையைக்‌ கேட்டவுடனேயே நீலுவுக்குச்‌ சிரிப்புத்‌ தாங்கலே. இப்படி
வெடிக்கையாக ஒரு பேர்‌ நான்‌ கேட்டதே இல்லை என்று சிரிக்கிறான்‌.

ஒரு நாள்‌ பக்கத்து ரூமிலேருந்து 'இஜேல்‌' கொண்டுவான்னு பீலு
விடம்‌ சொன்னேன்‌. இஜேல்னா என்னம்மா! ன்னு கேட்டன்‌.
எங்க ஊரில்‌ சின்னக்‌ குழந்தைக்குக்கூட இது தெரியும்‌. ஆனா இவங்க
தெரிஞ்சுக்கல்லியே .

பன்னிரண்டு மாசத்திலே பதிமூணு விரதம்‌ உண்டுன்னு இவாளுக்குத்‌
தெரியுமா? பீலு இதைப்பத்தி என்னைக்‌ கேட்பான்‌. இதெல்லாம்‌
அவனுக்குத்‌ தெரிஞ்சாகணும்‌. "அம்மா, தேல்‌ பூஜான்னா என்ன?
சாரக்‌ பண்டிகையிலே நீ சின்ன வயசிலே என்ன செய்வே? காஜன்‌
பாட்டுக்கு மெட்டு எப்படி? உங்க ஊர்லே பைராகிகள்‌ உண்டா?!
இப்படிக்‌ கேட்டுண்டே இருப்பான்‌. எப்போ நடந்ததுன்னு ஞாபகம்‌
கூட இல்லை. பீலு அப்போ ரொம்பச்‌ சின்னப்‌ பையன்‌. ஒரு நாள்‌
பேசிண்டே இருக்கிறபோது கிராமத்திலே நிகில்‌ செளதுரி, பிசாசுகளை
வெல்லும்‌ சித்தி பெறுவதற்காகச்‌ சுடுகாட்டுக்குப்‌ போய்ச்‌ செத்துப்‌
போய்விட்டான்னு சொன்னேன்‌. அன்னிக்குக்‌ கூட இதைப்‌ பற்றி
அவன்‌ பேசிண்டிருந்தான்‌ .

இந்தப்‌ பழக்கத்தையெல்லாம்‌ தெரிஞ்சுண்டு உனக்கு என்னடா
பிரயோஜனம்‌'ன்னு கேட்டா, "நீ குழந்தையா இருந்த நாட்களை
யெல்லாம்‌ அப்படியே மனப்பாடம்‌ பண்ணிப்பே" ன்னு சொல்லுவான்‌.
"நான்‌ சின்னவளாக இருந்த நாட்களை நீ ஏண்டா மனப்பாடம்‌
பண்ணணும்‌?" எவ்வளவு இனிமையாகப்‌ பேசுகிறான்‌ குழந்தை!
கேட்கும்போதே உடம்பெல்லாம்‌ புல்லரிக்கிறது. நீலுவுக்கு இதெல்‌
லாம்‌ ஒன்றும்‌ கிடையாது. இதெல்லாம்‌ கேட்க அவனுக்கு நேரமோ,
பொறுமையோ எங்கே? இரவு, பகல்‌ பாராமல்‌ எங்கே யாவது சுத்த
வேண்டியது. நடுவிலே எப்போவாவது சில தடவை தடா புடா என்று
வீட்டுக்குள்ளே நுழைய வேண்டியது; சட்டையைக்‌ கழற்றி எறிய
வேண்டியது. அம்மா, இதுக்குச்‌ சோப்புப்‌ போட்டுத்‌ தோய்த்துக்‌
கொடு"ன்னு அதிகாரம்‌ பண்ண வேண்டியது. தலையிலே ஒரு சொட்டு
எண்ணெயை வெச்சுண்டு, இரண்டு சொம்புத்‌ தண்ணியை விழுந்தும்‌
விழாமலும்‌ கொட்டிக்க வேண்டியது. உடனே வந்துடுவார்‌ துரை
சமையல்‌ அறைக்கு, "இன்னுமா சாதம்‌ தட்டிலே போடல்லே?' "ன்னு
கேட்டுண்டு. எவ்வளவு நேரமா, பீலுவும்‌ நானும்‌ இவன்‌ தட்டிலே
போட்ட சாதத்தைக்‌ கவனிச்சுண்டு இவனுக்காகக்‌ காத்துக்‌ கொண்‌
டிருந்தோங்கறது அவனுக்குத்‌ துளிக்கூடப்‌ புத்தியிலே உறைக்காது.
தவிர, பீலு தன்‌ துணிமணிகளைத்‌ தானே துவைத்துக்‌ கொள்வான்‌.
ஏன்‌, இவனோட துணியெல்லாம்கூடச்‌ சமயத்திலே துவைத்துப்‌
போட்டிருக்கான்‌. எதை எதோடு எடை போட்டுப்‌ பார்க்கிறது?

"இப்போ எப்படி இருக்கேள்‌?" விரலாலே என்‌ விலாவிலே குத்தி
விட்டுக்‌ கரிசனமாக்‌ கேட்கிறாள்‌ நைனா தேவி.

ஒரு நிமிஷம்‌ மூச்சுவிட விடமாட்டார்களா இவர்கள்‌? இரண்டு
நொடி நிம்மதியாகப்‌ பீலுவைப்பற்றி நினைச்சிண்டு அவனை என்னிடம்‌
இழுத்து வைத்துக்கொள்ள வழி இருக்கா என்ன? எவ்வளவு உருகு
கிறாள்‌ என்‌ பேரிலே! ஏழு கேள்விகளைத்‌ திருப்பித்‌ திருப்பிக்‌ கீறல்‌
விழுந்த கிராமபோன்‌ பிளேட்‌ மாதிரி கேட்கிறா. ஒரு கேள்விக்குப்‌
பதில்‌ சொல்லி ஒய்ந்தவுடனேயே இன்னொண்ணுக்குத்‌ தயார்‌ பண்ணிக்‌
கணும்‌. ஜெயில்‌ நெருப்புப்‌ பிடிச்சு சாம்பலாப்‌ போனாலும்‌ அவள்‌
கேள்வி கேட்பதை விடமாட்டாள்‌. நைனாதேவி கஷ்டப்படறவாளைக்‌
கண்டா அப்படியே மாய்ஞ்சு போயிடுவா. பதில்‌ சொன்னேன்‌:
"நன்னாவே இருக்கேன்‌. இப்போ வாந்தி எடுக்கணும்‌ போல இல்லை.
தலைவலி குறைந்து விட்டது. உடம்பெல்லாம்‌ ஒரேயடியாச்‌ சுடலே.
வயித்தில்‌ எரிச்சல்‌ இல்லை. வாய்‌ புளிச்ச மாதிரி தோன்றவில்லை.
கம்பளியை உதறிப்‌ படுக்கையைச்‌ சரி பண்ணத்‌ தேவையில்லை.
போதுமா? என்னைப்‌ பற்றிக்‌ கவலைப்பட அவசியமே இல்லை. இப்போ
சத்தம்‌ போடாமல்‌ உன்‌ படுக்கைக்குப்‌ போய்ச்‌ செளக்கயமாய்ப்‌
படுத்துக்கோ, போ."

என்‌ பதிலைக்‌ கேட்டு அசந்து போயிருக்கணும்‌ நைனாதேவி. எனக்கு
மூளை கலங்கி விட்டதோன்னு நினைச்சுக்கிறாளோ என்னவோ? ஒரு
வார்த்தைகூடச்‌ சொல்லாமல்‌ தன்‌ படுக்கைக்குப்‌ போய்விட்டாள்‌.
யார்‌ கிட்டேயிருந்தும்‌ திட்டு வாங்கிக்‌ கொண்டு சும்மா யிருக்க முடியாது
அவளால்‌. ஒரு நாள்‌ இல்லாட்டா ஒரு நாள்‌ நான்‌ சொன்னதை
வெச்சுண்டு வம்பு பண்ணத்‌ தான்‌ போறாள்‌. கொஞ்ச நாளைக்கு
முன்னே, அவ அம்மா 'இன்டர்லியூ' க்காக வந்திருந்தா. என்ன
பண்ணினா தெரியுமா? ஜெயிலில்‌ அவளுக்குக்‌ கொடுத்த சோப்பு,
பென்சில்‌, நோட்டுப்‌ புத்தகம்‌, வெண்ணெய்‌, திராக்ஷ இன்னும்‌
என்னவெல்லாமோ எடுத்துண்டு ஜெயில்‌ கேட்‌ கிட்டப்‌ போனா-அம்மா
வுடன்‌ இவற்றையெல்லாம்‌ வீட்டுக்கு அனுப்பிடலாம்னு நினைச்‌
சுண்டு. அங்கே இருந்த ஸி.ஐ.டி.க்காரன்‌ பிடிச்சுண்டுட்டான்‌.
முதலில்‌ அவ சண்டை போட்டுப்‌ பார்த்தா, இதெல்லாம்‌ என்‌
சொந்தச்‌ சாமான்‌, ஏன்‌ நான்‌ வெளியே அனுப்பப்‌ கூடாது, அப்படி,
இப்படின்னு. ஸி.ஐ.டி.க்காரன்‌ சொன்னான்‌: "இதோ பாரும்மா!
சட்டம்‌ பேசி என்னைப்‌ பயமுறுத்தாதே. பேசினா, இதெல்லாம்‌
வெளியிலே போக விடமாட்டேன்‌. மரியாதையாக்‌ கேட்டால்‌,
இதெல்லாம்‌ வீட்டிலே தேவையாயிருக்கு துன்னு சொன்னா,
போனால்‌ போறதுன்னு எடுத்துக்கொண்டு போகவிடுவேன்‌ '!
என்றான்‌. கடைசிலே நைனாதேவி ஒத்துக்‌ கொள்ள வேண்டிய
தாயிற்று. கேட்டிலிருந்த போலீஸ்காரனுக்குக்‌ கொஞ்சம்‌ திராட்சைப்‌
பழம்‌ லஞ்சம்‌ கொடுக்க வேண்டியதகாகவும்‌ ஆயிடுத்து. என்ன
அவமானம்‌ பார்த்தியா? அவமானம்‌ அவளுக்கு மட்டுமா? எங்க
எல்லாரோட மூஞ்சிலேயும்னா கரி பூசின மாதிரி ஆயிடுத்து. ஜமோ தரிணி
எங்க வார்டுக்கு வந்து எல்லாக்‌ கதையும்‌ சொல்லிட்டா. இந்தப்‌
பஹுரியாஜிக்கு நாக்குப்‌ பொல்லாது. இங்கிதம்‌ தெரியாதவள்‌.
இதைப்பற்றி நைனாதேவியிடமே ஏதோ கேட்கப்‌ போய்‌ ஒரே ரகளை,
நெருப்புப்‌ பிடிச்சிண்ட மாதிரி. பஹுரியாஜி தப்ப முடியுமா என்ன?
நைனாதேவி அவளை அடிக்கவே போயிட்டா. நல்ல வழுக்குகிற
மண்ணில்‌ மாட்டிக்கொண்டு விட்டாள்‌ அல்லவா?

ஸி.ஐ.டி. முன்னால்‌ எங்கே போச்சு இந்த ரோஷமெல்லாம்‌? பதினஞ்சு
நாளைக்கு இவளுக்கும்‌ அந்தப்‌ பஹுரியாஜி கட்சியினருக்கும்‌ ஒரே
யுத்தம்‌. இவள்‌ ஒருத்தி, அவர்கள்‌ நூறு பேர்‌. அவள்‌ வார்த்தையில்‌
தான்‌ எவ்வளவு விஷம்‌! மிளகாய்‌ மாதிரி எவ்வளவு காரம்‌! வசனம்‌
கேட்ட இல்லையா? "எருமை மாட்டுக்குக்‌ கொம்பு வளைந்திருக்கும்‌,
சண்டை மட்டும்‌ அது தனியாகப்‌ போடும்‌!" என்று. அவ ஒருத்தி
யாகவே சண்டை. போட்டு எல்லாரையும்‌ அடக்கினாள்‌. யாருக்குத்‌
தெரியும்‌, என்‌ பேரில்‌ பாய்ந்தால்‌ என்ன செய்வாள்‌ என்று? செய்யவ
தைச்‌ செய்யட்டும்‌, விட்டுத்‌ கள்ளு. நான்‌ சாகணும்னு வேண்டிக்‌
கிறதைவிட மோசமா என்ன சபிக்க முடியும்‌? பகவான்‌ எனக்குச்‌
செய்த கொடுமையைவிட இவள்‌ என்ன கொடுமை செய்ய முடியும்‌?
எதுக்கும்‌ ஓர்‌ எல்லை உண்டு. மனுஷாளோட கஷ்டத்துக்கு மட்டும்‌
எல்லை இல்லையா என்ன?

ஏற்கெனவே பீலுவைப்‌ பத்தி நினைச்சு நினைச்சு என்‌ ரத்தமெல்லாம்‌
ஜலமாப்‌ போயிருக்கு. இது போதாதுன்னு இந்த நேரத்திலே
ஜமோதரிணி வந்து எங்கிட்ட சொல்றா: "பெங்காலி அம்மா,
கேட்டிங்களா கதையை? உங்க பிள்ளைக்குத்‌ தண்டனையைச்‌ சர்க்கார்‌
வேணுமென்று கொடுக்கல்லே. உங்க இன்னோரு பிள்ளை இருக்கா
மில்லே, அது சாட்சி சொல்லி வாங்கிக்‌ கொடுத்ததாம்‌" என்று. என்ன
சொல்றா இவ? உடம்பெல்லாம்‌ பதறிப்‌ போச்சு. அவளைக்‌ கேட்டேன்‌:
யாருடி சொன்னா உனக்கு?" என்று!

"நைனாதேவி ஒரு நாள்‌ இப்படி ஒரு விஷயம்‌ கேள்விப்பட்டதாச்‌
சொல்லி, யாராவது வார்டர்கிட்டே கேட்டு தெரிஞ்சுண்டு வான்னு
சொன்னாங்க. வெளியில்‌ கேட்டதில்‌ நைனாதேவி சொன்னது சரிதான்னு
தெரிஞ்சுது. உங்க கிட்டே சொல்லாதேன்னு நைனாதேவி சொன்னாங்க.
ஆனா என்‌ மனசு கேக்கல்லே, இது உங்க வீட்டு விஷயம்‌. எல்லா
ருக்கும்‌ தெரியும்‌. இதைப்‌ பத்திப்‌ பேசிக்கிட்டு இருச்காங்க. ஆனாக்கூட
உங்களுக்கு மட்டும்‌ ஒண்ணுமே தெரியல்லேன்னா நல்லாயிருக்கா?
தர்மம்‌, நியாயம்னு ஒண்ணு இல்லையா? ஆமாம்‌, ஏம்மா உங்க பசங்‌
களுக்குள்ளே சண்டையா? என்னோட அண்ணன்மாருங்க கூட இரண்டு
போர்‌ ஒரு சமயம்‌ ஒரு பலா மரத்துக்காகச்‌ சண்டை போட்டுக்‌
கொண்டானுவ. ஒரே அடிதடி. போலீஸ்‌, அது இதுன்னு பெரிய
ரகளையாயிடிச்சு. கை நிறையப்‌ பணம்‌ செலவழிக்க வேண்டியதாப்‌
போயிடிச்சு. பதினேழு ரூபா வாங்கிண்டு இன்ஸ்பெக்டர்‌ கேஸைத்‌
தள்ளுபடி செஞ்சான்‌. உங்களுக்கு நிறைய நிலம்‌, நீச்சு, மாடு,
கன்னுன்னு இருக்காம்மா? அந்தப்‌ புள்ளே, காந்தி பேரை ஜபம்‌
செய்வாருன்னு சொன்னாங்களே? எந்த வயத்திலே, எந்த மாதிரி
குழந்தையை இந்தக்‌ கடவுள்‌ கொடுப்பாருன்னு ஒண்ணுமே சொல்ல
முடியாது."

இதைக்‌ கேட்டு என்‌ நாக்கு உலர்ந்து போச்சு. "ஏண்டி!
பொய்யும்‌ புளுகுமா, அபாண்டமா என்னவெல்லாமோ பரப்பிண்‌
புருக்கே நீ? உன்னை ரிப்போர்ட்‌ பண்றேன்‌ பார்‌" என்று சத்தம்‌
போட்டேன்‌. அவ சொன்னா: "கோவிச்சுக்காதே அம்மா. உனக்கு
நல்லது செய்யறதாக நினைச்சு உங்ககிட்டச்‌ சொன்னேன்‌. எல்லாம்‌
பொய்யாகவே இருக்கலாம்‌. காதில்‌ விழுந்ததை அப்படியே
சொன்னேம்மா. ஒரு வார்த்தை கூட நானாக ஜோடித்ததில்லே. என்‌
பேரில்‌ ரிப்போர்ட்‌ செய்யாதேம்மா! என்‌ புருஷன்‌ மூணு வருஷமாப்‌
பாரிசவாயு வந்து படுத்துக்‌ கிடக்கான்‌. என்‌ வரும்படியிலே தான்‌
குழந்தை குட்டிங்க இரண்டு கை சோறு தின்னுதுங்க."

"சரி, சரி போய்ச்‌ சேர்‌. ஆனால்‌ ஜாக்கிரதை. இந்த மாதிரி இனி
மேல்‌ எங்கிட்ட வந்து உளறாதே" என்றேன்‌.

அவ போயிட்டா. ஆனால்‌, அன்னிலேந்து என்‌ மனசு அலை பாயறது.
இவ்வளவு அபாண்டமாக்கூட மனுஷா பேசுவாளா?

நிஜார்‌ போட்டுண்டு, பெரியவன்‌ பீலு, குழந்தை நீலுவின்‌
கன்னத்தைச்‌ செல்லமாகக்‌ கிள்ளி விட்டுண்டு, "நீலு-நில்லு-பில்‌ லு-
பில்லு! என்று கொஞ்சுவானே!

அந்த நீலு, பீலுவுக்கு எதிராகச்‌ சாட்சி சொல்லுவானா? செத்தாலும்‌
என்னால்‌ இதை நம்பமுடியாது. நீலு முட்டாள்‌, பிடிவாதக்காரன்‌,
நீலுவுக்குக்‌ காரியத்திலே கண்‌--எல்லாம்‌ சரி. ஆனால்‌ அண்ணன்னா
அவனுக்கு உயிர்‌ ஆயிற்றே. நீலுவுக்கு இப்படிப்‌ பண்ண மனசு வருமா?
அன்னிலேருந்து இந்த விஷயம்‌ நினைவுக்கு வரும்போதெல்லாம்‌ என்‌
நெஞ்சு அப்படியே பனிக்கட்டியா உறைஞ்சு போயிடறது. இது
நிஜமா இருந்தா...? ஜெயில்‌ கேட்‌ கிட்ட அன்னிக்கு இவரோட
இன்டர்வியூ இருந்தது. சூப்பிரண்ட்‌ பெரிய மனசு பண்ணி, நடுவிலே
நடுவிலே ஒருத்தரை ஒருத்தர்‌ பார்த்துப்‌ பேசிக்கிறதுச்கு அநுமதி
கொடுத்திருக்கார்‌. அன்னிக்குக்‌ தோணித்து, ஒரு தடவை அவர்‌ கிட்டே
இதைச்‌ சொல்லி அவருக்கு ஏதாவது தெரியுமான்னு கேட்கலாம்னு .
அப்புறம்‌ தோணித்து. இதென்ன விசாரிக்கக்‌ கூடிய விஷயமா? ஒரு
வேளை அவர்‌, "நீலுவுக்கு எதிரா நீ கூட இப்படி ஒண்ணை நம்பற
யா?'ன்னு கேட்டுவிட்டால்‌? சரி, அவள்‌ சொன்னதெல்லாம்‌ நிஜம்னே
வெச்சுக்கோ. இப்பவே அவர்‌ மனசுலே பெரிய புயல்‌ அடிச்சிண்டு
இருக்குன்னு அவர்‌ மூஞ்சியைப்‌ பார்த்தாவே தெரியறது. என்‌
நெஞ்சிலே என்ன நடக்கிறதுன்னு எனக்குத்‌ தெரியும்‌. இதை
வெச்சிண்டே அவருடைய மனோநிலையை என்னாலே புரிஞ்சிக்க
முடியறது. என்‌ மூஞ்சியைப்‌ பார்க்கவே அவரால முடியல்லே
என்கிறதையும்‌ கவனிச்சேன்‌. கடைசிலே, ஏதேதோ யோசிச்சுட்டு
இதைப்பத்திக்‌ கேட்காமலே இருந்துட்டேன்‌. உதட்டிலே இருந்த
வார்த்தை உதட்டிலேயே தங்கவிட்டது. "அப்போ, திரும்பிப்‌
போகலாமா? டயம்‌ ஆயிடுத்து"ன்னு ஸி. ஐ.டி. ஆளு சொன்னான்‌ .
திரும்பி வந்தப்புறம்‌ இதே விஷயந்தான்‌ மனசிலே வளைய, வளைய
வந்துண்டிருக்கு. நீலு இப்படிக்கூடச்‌ செய்வானா? அண்ணாவென்றால்‌
அவனுக்கு அஞ்ஞானம்‌. சின்ன வயசிலேந்தே அண்ணா என்ன செய்ய
கிறானோஅதையே தானும்‌ செய்யணும்‌. நீலுவையும்‌, பீலுவையும்‌ பிரிச்சு
வெச்சுப்‌ பார்க்கக்கூட என்னாலே முடியாது. நீலு கோபக்காரன்‌.
வெளியே போனான்னா என்ன அமர்க்களம்‌ செஞ்சிண்டு இருக்கானோன்னு
மனசு அடிச்சிண்டே இருக்கும்‌ எனக்கு. ஆனால்‌ அப்போதெல்லாம்‌,
கூடவே அவன்‌ அண்ணன்‌ இருக்கான்‌, சமாளிச்சுடுவான்‌'ன்னு ஒரு
நம்பிக்கை மனசிலே. அவன்‌ ஜெயிலுக்குப்‌ போனபோது கூட இந்த
நம்பிக்கை எனக்கு உண்டு. சின்ன வயதில்‌ யாராவது ஏதாவது
சொன்னால்‌ உடனே நீலு, பீலுகிட்ட வந்து புகார்‌ செய்வான்‌.
"அண்ணா, அண்ணா இவனைப்‌ பார்‌ அண்ணா" என்று.

ஒரு தடவை சின்ன வயசுலே நீலுவும்‌, பீலுவும்‌ ஹெட்மாஸ்டர்‌
குவார்ட்டர்ஸ்‌ பக்கத்தில்‌ இருக்கிற மாமரத்தடியில்‌ விளையாடிக்‌
கொண்டிருக்கா. ஹமீத்‌ தஃப்தரி வரான்‌. கேட்டிற்குள்‌ நுழைந்த
உடனேயே பெரிய "ஸலாம்‌" போட்டுவிட்டுச்‌ சொல்லுகிறான்‌:
"ஆதாப்‌, நீலு பாபு! ஒரு வயதான துரைசானிக்கு உன்னைக்‌ கண்ணாலம்‌
பண்ணிவைக்கலாம்னு இருக்கேன்‌. நேத்துக்கூட ஒரு துரைசானிக்‌
கிழவி சொன்னா, நீலு பாபுவைத்‌ தவிர வேறே யாரையும்‌ கண்ணாலம்‌
பண்ணிக்க மாட்டாளாம்‌."

"பார்‌ அண்ண இவனை! என்னவெல்லாமோ சொல்றா என்கிட்ட". 
பீலு, நீலுவுக்குப்‌ புரியவைக்கிறான்‌: அசடு, அவன்‌ நிஜம்மாவா
சொல்றான்‌? உன்னைக்‌ கேலி பண்றான்‌. துரைசானிக்‌ கிழவி எங்கேயாவது
கல்யாணம்‌ பண்ணிப்பாளா?"

நீலு சொல்றான்‌: "மாட்டா, பின்னே ஏன்‌ எங்கிட்டே இப்படி
இவன்‌ சொல்றான்‌?"

தஃப்தரி மறுபடியும்‌ சொல்லுகிறான்‌ : "இந்தக்‌ கிழ துரைசானிக்கு
மெல்லிசா மீசை இருக்கு. முதல்லே என்னைத்தான்‌ கேட்டா கல்யாணம்‌
பண்ணிக்க. நான்‌ சொல்லிட்டேன்‌, தாடி இல்லாத பொம்பிளையை
நான்‌ கல்யாணம்‌ கட்டிக்க மாட்டேன்னு. உடனே அவ சொன்னா,
"அப்போ நீலு பாபுவோட எனக்குச்‌ கண்ணாலம்‌ கட்டிவுடு'ன்னு."

அண்ணா! பாரண்ணு இவனை!" நீலு அழ ஆரம்பிச்சுட்டான்‌.
பீலு அவனைச்‌ சமாதானம்‌ பண்ணிக்கொண்டு என்னிடம்‌ வந்தான்‌:
"போடா முட்டாள்‌ பையா! கேலி பண்ணினா அழுவாளா? அழ அழ
எல்லாரும்‌ இன்னும்‌ அதிகம்‌ கேலி பண்ணுவா." அப்புறம்‌ எங்கிட்ட
சொல்றான்‌ பீலு: "இவனுக்குக்‌ கொஞ்சங்கூடப்‌ புத்தியில்லை. எவ்வளவு
சொல்லிப்‌ புரிய வெச்சாலும்‌ அழுதுகொண்டே இருக்கான்‌ ." அப்போ
நான்‌ சொன்னேன்‌: "நீ தானே அண்ணா? நீ புரிய வைக்கல்லேன்னா
யார்‌ அவனுக்குப்‌ புரிய வைப்பா?"ன்னு. இதைக்‌ கேட்ட உடனேயே
பீலுவுக்கு ரொம்பச்‌ சந்தோஷம்‌. அண்ணாங்கிற பொறுப்பு என்ன
லேசா?

நீலுவைக்‌ கண்ணுக்குள்ளே வெச்சிண்டிருந்தான்‌ பீலு. நீலு
'கேல்கை' விதையை வெச்சிண்டு விளையாடுவான்‌." நான்‌ பீலு கிட்ட
சொன்னேன்‌: "பீலு, ஒரு கண்‌ வெச்சுக்கோப்பா நீலு பேர்லே. இந்த
விதையை எங்கேயாவது நீலு சாப்பிட்டு விடுவானோன்னு எனக்கு
ஒரே பயம்‌. அது விஷம்‌, தெரியுமோன்னோ?"

பீலு பெரிய அநுபவஸ்தன்‌ மாதிரி பதில்‌ சொன்னான்‌: "இது
எனக்குச்‌ சொல்லணுமா என்ன? அன்னிக்கு இந்த நீலு எல்லாரும்‌
ஏதோ விதையைச்‌ சாப்பிடரேன்னுட்டுச்‌ சேர்த்து வெச்சிண்டிருந்தா.
இதுக்குப்‌ பேர்‌ 'ஹிந்துஸ்தானி விதை'ன்னு ஏதோ பேத்திண்டிருந்தா.
நான்‌ தான்‌ அதைச்‌ சாப்பிடக்கூடாதுன்னு தடுத்து விட்டேன்‌."

நிஜமா சின்ன வயசுலே நீலுவை ஒரு கணம்‌ கூட விடாமல்‌ தன்‌
பார்வையிலேயே வெச்சிண்டிருந்தான்‌ பீலு. அப்போ அவனும்‌
சின்னவன்‌ தானே! நீலுவின்‌ சொக்காய்க்குப்‌ பித்தான்‌ போட்டு
விடறது, பூட்ஸ்‌ கட்டிவிடறது எல்லாம்‌ இவனே செய்வான்‌. அந்த
நீலு எப்போவாவது பீலுவுக்கு எதிராப்‌ போவானா? அப்படிப்‌
போயிருந்தாலும்‌ தன்‌ நினைவோட ஒரு நாளும்‌ போயிருக்க மாட்டான்‌.
போலீஸ்‌ கட்டாயத்திலேதான்‌ செய்திருப்பான்‌. இந்தப்‌ போலீஸ்‌
காரங்களெல்லாம்‌ என்ன வேணும்ணாலும்‌ பண்ணுவா. நீலுவைச்‌
சித்திரவதை செஞ்சாலும்‌ செஞ்சிருப்பா. நீதிபதிக்கு முன்னாலே
சாட்சி சொல்லும்போது அவன்‌ நெஞ்சு வெடிச்சிருந்தாலும்‌ வெடிச்‌
இருக்கும்‌. கண்ணில்‌ ஜலம்‌ வந்திருக்கும்‌. சாட்சி சொல்லாமல்‌
தப்பிக்க முடியாத நிலைமை இருந்திருக்கும்‌. ஹும்‌! நீலு தன்‌
அண்ணாவுக்கு எதிராகச்‌ சாட்சி சொல்றது நம்பத்தக்க விஷயமே
இல்லை. யாரிடம்‌ என்ன கேட்டாளோ இந்த சமாரின்‌ ஜமோ தரிணி--
அதுக்குக்‌ கண்ணு, மூக்கு வெச்சுப்‌ புரளி பண்ணிண்டு இருக்கா. நீலு
மட்டும்‌ இப்படிப்‌ பண்ணியிருந்தா அவனை முகாலோபனம்‌ பண்ண
மாட்டேன்‌. கண்ணை மூடிண்டு வேறு எங்கேயாவது போயிடுவேன்‌ .
என்‌ நெஞ்சு சொல்றது இப்படி நடந்திருக்காதுன்னு. ஒரு தாயாரின்‌
நெஞ்சு பொய்‌ சொல்லுமா என்ன?

அந்தக்‌ கபில்தேவின்‌ கல்யாணத்துக்கு நீலு, பீலு இரண்டு பேரும்‌
போயிருந்தா. அவா போவதில்‌ எனக்கு இஷ்டமே இல்லை. அப்போ
அவா ரொம்பச்‌ சின்னவா. போய்‌ உடம்பு கிடம்புன்னு வந்துடுத்‌
துன்ன? அவா வீட்டு வழக்கமெல்லாம்‌ இவாளுக்குத்‌ தெரியாது.
யாருக்குத்‌ தெரியும்‌, என்னமாதிரி யெல்லாம்‌ நடந்துப்பான்னு? ஆனால்‌
என்னிக்கி தஹியாத்‌ கிராமத்திலேருந்து நாவிதன்‌ வந்தானோ, இந்தப்‌
பசங்க கையில்‌ மஞ்சள்‌ தடவின பாக்குக்‌ கொட்டை வெச்சுக்‌
கல்யாணத்துக்கு கட்டாயம்‌ வரணும்னு உபசாரம்‌ செய்தானோ,
அன்னிலேருந்தே இவங்க கல்யாணத்துக்குப்‌ போகணும்னு ஒரே
பிடிவாதம்‌ செய்ய ஆரம்பிச்சுட்டா. கபில்‌ தேவின்‌ அப்பா அப்போ
உயிரோட இருந்தார்‌. அவரே ஒரு நாள்‌ வந்து மாட்டு வண்டியிலே
பசங்களை அழைச்சிண்டு போனார்‌. பத்து நாளைக்கு மேலே அங்கே
தங்கல்லே. ஆனால்‌ என்னவெல்லாம்‌ கத்துண்டு வந்தான்கள்‌! என்ன
என்னவெல்லாமோ பாட்டு. புழக்கடையில்‌ ஒரு பக்கம்‌ நீலு
உட்கார்ந்திருப்பான்‌. இன்னொரு பக்கத்திலே பீலு. நடுவிலே ஒரு
பழைய பிஸ்கெட்‌ டப்பா. இரண்டு பேர்‌ கையிலேயும்‌ குச்சி. அதாலே
டப்பாவை அடிச்சிண்டே இருக்கா. நீலு சொல்றான்‌: 'அண்ணா
இந்தத்‌ தடவை 'ஆட்டுக்கு ஐந்து கால்‌' பாடப்போவததில்லை. தக்க
திக்க தக்க தீம்‌ மக்காச்சோளம்‌ சாப்பிடுவேன்‌' பாட்டும்‌ பாடப்‌
போவதில்லை. கல்யாணத்தில்‌ பாடினாளே, அந்தப்‌ பாட்டு பாடலாமா'
என்றான்‌. இரண்டு பேரும்‌ பாட ஆரம்பிச்சா.

பீலு முதலில்‌ பாடுகிறான்‌. அவன்‌ பிள்ளை வீட்டு மனுஷன்‌.
"கபில்தேவுக்குக்‌ கண்ணாலம்‌! கண்ணாலம்‌! அஞ்சு பெண்சாதி
கட்டிக்கிட்டான்‌, ஆறு வைப்பாட்டி" கட்டிக்கிட்டான்‌." பெண்‌
வீட்டாரின்‌ சார்பில்‌ நீலு பாடுகிறான்‌. மேளம்‌ கொட்டு! மேளம்‌
கொட்டு! கபில்தேவின்‌ பெண்சாதிக்கு ஆறு புருஷன்‌! ஆறு புருஷன்‌!
தய்‌! தய்‌! தக்க! தய்‌!"

சீச்சீ! இந்த அசிங்கமான பாட்டெல்லாம்‌ கீழ்‌ ஜாதிகள்‌ பாடும்‌.
பிராமணக்‌ குழந்தைகள்‌ வாயில்‌ வருகிற பாட்டா இது? நான்‌ நன்னாத்‌
திட்டினேன்‌, இரண்டு பேரையும்‌. பீலுவுக்கு ஒரேடியா வெட்க
மாயிடுத்து. நீலு கேட்கிறான்‌: "நஹிபாத்தில்‌ ஸகாகேவனாத்துப்‌
பையன்கள்‌, பெண்கள்‌ எல்லாரும்‌ இந்த பாட்டைப்‌ பாடினா.
அவாளெல்லாம்‌ என்ன கீழ்‌ ஜாதியா?" எனக்குத்‌ தெரியும்‌, நான்‌
எதைக்‌ கூடாதுன்னு தடுக்கிறனோ அதைச்‌ செஞ்சிண்டே இருப்பான்‌
நீலு. பீலுவுக்கு நான்‌ சொல்றது புரியறது. பீலு நிறுத்தின பிறகு
எத்தனை நேரம்‌ நீலு தனியாப்‌ பாடிண்டே இருக்கமுடியும்‌? அவன்‌
எப்போதும்‌ அண்ணாவைக்‌ காப்பி அடிக்கிறவன்‌ தானே? பீலு நிறுத்தின
பிறகு கொஞ்ச நேரம்‌ என்‌ காதுலே படணும்னு குரலை உசத்தி,
"ததிகிடத்தோம்‌ மக்காச்‌ சோளம்‌ சாப்பிடுவேன்‌!" என்று பாடிண்டே
இருந்தான்‌. அப்புறம்‌ கொஞ்சம்‌ கொஞ்சமாச்‌ சூடு இறங்கிப்‌ போச்சு.
கொஞ்ச நேரம்‌ கழிச்சு அவன்‌ அண்ணுவிடம்‌ ரகசியமாக,  "நிஜமாவே
அந்தப்‌ பாட்டு மோசமான பாட்டா அண்ணா?" என்று கேட்கிறது
காதில்‌ விழுகிறது. அண்ணா அது மோசம்‌ தான்‌ என்று சொல்லி
விட்டால்‌, அது வேத வாக்கியம்‌. நான்‌ இத்தனை நேரம்‌ திட்டிக்‌
கொட்டினேன்‌, தடுத்து நிறுத்தினேன்‌. சத்தம்‌ போட்டு மாய்ந்து
போனேன்‌. ஊஹும்‌. அதெல்லாம்‌ ஒரு பொருட்டே இல்லை
அவனுக்கு.

பெரியவர்களான பிறகு அடிக்கடி பார்த்திருக்கேன்‌. அண்ணாவும்‌,
தம்பியும்‌ ரூமில்‌ உட்கார்ந்து அரட்டை அடிச்சிண்டு இருப்பா. ஏதோ
பேசுவதற்கோ, அல்லது வெறுமனேயோ அந்த உள்ளே நான்‌
போவேன்‌. நான்‌ நுழைந்த உடனேயே, 'தாட்பூட்னு' ஏதோ
இங்கிலீஷில்‌ அண்ணாவிடம்‌ டுசால்லிவிட்டு, 'ஹே, ஹோ'ன்னு
சிரிப்பான்‌. என்னைப்பத்தி ஏதோ கேலியாகச்‌ சொல்லியிருக்கணும்‌ .
பெரியவாளைப்பத்தி அவமரியாதகையா இங்கிலீஷிலே சொன்னா அது
தப்பு இல்லை போலிருக்கு! இவாளுக்கெல்லாம்‌ என்ன சிட்சை
சொல்லிக்‌ கொடுத்திருக்கா? ' அம்மா, கோவிச்சுக்காதே. நீலு தப்பா
ஒண்ணும்‌ சொல்லிடல்லே. ஏய்‌ நீலு! ஏண்டா அம்மாவை வீணாச்‌
சீண்டறே?' ன்னு சொல்லிச்‌ சமா தானப்படுத்துவான்‌ பீலு.

உங்களிடம்‌ நான்‌ என்ன கேட்கிறேன்‌? அன்பான இரண்டு வார்த்தை,
அவ்வளவுதான்‌. இது கூட முடியாகா? ஒரு நாளில்‌ எத்தனை தடவை
என்னோடு பேசறே, நீலு? அந்த இரண்டு வார்த்தைகூட மனுஷாளை
எட்டி உகைக்கிற மாதிரி இல்லாமலிருக்கக்‌ கூடாதா? மறுபடியும்‌
சிரிக்கிறுயே, வெட்கமே இல்லையா உனக்கு? சின்ன வயசலேருந்தே
இந்த மாதிரியே வளர்ந்துட்டே. "அங்கார்‌ சத தெளதேன மலினஸ்ச
ந முஞ்சதி." நீலு மறுபடியும்‌ சிரிக்கிறான்‌. சுலோகத்தைத்‌ தப்பாச்‌
சொல்லிவிட்டேன்‌ போல இருக்கு.

"ஜமேதாரிணி! ஜமேதாரிணி! அந்தப்‌ பெங்காலி அம்மா
தூங்கினாங்களா?"

எங்கே அந்த ஜமேதாரிணி? எங்கே அந்த மஞ்சனியா? ஜமேதாரிணி
வராந்தாவிலே தூங்கறா. மஞ்சனியா என்‌ பக்கத்திலே உட்கார்ந்‌
துண்டு ஆடி விழறா. நர்மதா தேவியின்‌ கூப்பாட்டுக்கு யார்‌ பதில்‌
சொல்லப்‌ போகிறார்கள்‌? பதில்‌ சொல்லாமலிருப்பதே நல்லது.
இல்லேன்னா மறுபடியும்‌ கொஞ்ச நேரத்துக்கு மஞ்சனியா என்னைப்‌
பிடுங்கி எடுப்பா. நர்மதா தேவியுடைய ஊர்‌ ஆமதாபாத்‌. ரொம்பப்‌
பெரிய இடத்துப்‌ பெண்‌. சீமைக்கெல்லாம்‌ போயிட்டு வந்திருக்கா.
பழக்க வழக்கம்‌, துணிமணி தவிர மிச்சமெல்லாம்‌ துரைசானி மாதிரி.
மகாத்மாஜியின்‌ பிரிய சிஷ்யைகளில்‌ இவளும்‌ ஒருத்தி வெள்ளை
வெளேர்னு நிறம்‌, கதர்ப்‌ புடைவை. ஜம்ஷெட்பூர்த் தொழிலாளி
களுக்குச்‌ சேவை செய்யறதுக்காகப்‌ பீஹாருக்கு வந்திருக்கா. அங்கே
தான்‌ அவளைக்‌ கைது பண்ணினா. எங்க வார்டுக்கு முன்னாலே ஒரு சின்ன
அறை. முன்னெல்லாம்‌ பிரசவத்துக்காகவோ, தொத்து வியாதிக்‌
காரர்களைத்‌ தனியா வைக்கிறதுக்காகவோ அந்த அறையை உபயோ
கிச்சிண்டு இருந்தா. நர்மதா தேவிக்கு இங்கிலீஷ்‌ தெரியும்‌. ஆகவே
சூப்பிரண்டு கிட்டே அவளுக்கு நல்ல பழக்கம்‌. அதனாலேயே அவளுக்கு
மட்டும்‌ தனியா இந்த ரூம்‌ கிடைச்சுது. பெரிய இடத்துப்‌ பெண்‌.
எங்கள்‌ எல்லாரோடும்‌ சேர்ந்து இருப்பது அவளுக்கு அசெளகரியமா
யிருந்தது. அறையை நன்னா அலங்காரம்‌ பண்ணி வச்சிண்டிருக்கா.
எத்தனை படுதா! எத்தனை டேபிள்‌ கிளாத்‌!!! அறையைச்‌ சுத்தி ஒரு
பூந்தோட்டம்‌ போட்டிருக்கா. இராப்பகலா இந்தத்‌ தோட்டத்திலே
தான்‌ வேலை செஞ்சிண்டிருப்பா. தினமும்‌ எனக்குக்‌ கொஞ்சம்‌ பூ
கொண்டு வந்து கொடுப்பாள்‌. இப்போ கூட என்‌ தலைமாட்டிலே ஒரு பூ
ஜாடியிலே அவ கொடுத்த பூ இருக்கு. கொஞ்சங்கூட வாசனையே
இல்லை. காகிதப்பூ மாதிரி இருக்கு. பீலு இருந்தா இந்தப்‌ பூக்க
ளோட பேர்‌ எல்லாம்‌ சொல்லியிருப்பான்‌. ஆசிரமத்திலே எவ்வளவு
பூச்செடி பீலு கொண்டு வந்திருக்கான்‌! கணக்கு உண்டா என்ன?
சீசனுக்கு சீசன்‌ மாறும்‌ பூக்களின்‌ பேரெல்லாம்‌ சொல்லுவான்‌ எனக்கு.
அந்த இங்கிலீஷ்‌ பெயர்களெல்லாம்‌ ஞாபகம்‌ இருக்குமா என்ன? பீலு
மாதிரி நர்மதா தேவிக்கும்‌ பூ மேலே ரொம்ப ஆசைங்கிறதனாலே அவ
பேர்லே எனக்குப்‌ பிரியம்‌. ஆனால்‌ எனக்கு இவ்வளவு பூ தந்து என்ன
புண்ணியம்‌? எனக்குத்‌ தான்‌ பூவைப்பத்தி ஒண்ணும்‌ தெரியாதே?
ஏழைக்கு முன்னாலே முத்தை விட்டெறியற மாதிரி.

தினமும்‌ பீலுவுக்கு அவன்‌ ஸெல்லில்‌ வைத்துக்‌ கொள்ள பூ உன்னாலே
அனுப்பி வைக்க முடிஞ்சால்‌, உன்னோட இங்கிலீஷின்‌ மகிமையை நான்‌
ஒத்துக்‌ கொள்வேன்‌! நர்மகா பஹன்‌ துரைக்குச்‌ சொன்னா, துரை
கட்டாயம்‌ தினமும்‌ பீலுவின்‌ ஸெல்லுக்குப்‌ பூ அனுப்ப அநுமதி கொடுத்‌
திருப்பார்‌. இதை மனசிலே வெச்சுண்டுதான்‌ ஒரு நாள்‌, "பீலுவுக்குப்‌
பூவென்றால்‌ உசிரு " என்று நர்மதா பஹன்‌ கிட்ட சொல்லிப்‌ பார்த்‌
தேன்‌. அவ மூளையிலே இது ஏறவே இல்லை. சீமைக்குப்‌ போய்‌ அரிசிச்‌
சோறு தின்னா, எழுதப்‌ படிக்கக்‌ கத்துண்டு வந்தா! படிப்பு வேறு, புத்தி
சாலித்தனம்‌ வேற. அன்னிலேந்து தினம்‌ எனக்குப்‌ பூ கொண்டு வந்து
கொடுத்திண்டு இருக்கா. துரைகிட்ட ஏதாவது ஒரு சலுகை கேட்கிற
சமயம்‌ வந்தபோது தனக்கு யூரோப்பியன்‌ டயட்‌ வேணும்னு
கேட்டுண்டா. துரை தினமும்‌ தன்‌ வீட்டிலிருந்து ஆடை தடவின
ரொட்டி அனுப்பறான்‌, இவளுக்கு. மனசிலே இருக்கிறதைப்‌ பளிச்சுனு
இவ கிட்ட சொல்றதுக்கு எனக்குச்‌ சங்கோஜம்‌. இந்த மனுஷியோ
பெரிய இடத்துப்‌ பொண்ணு. உபன்யாசம்‌ பண்றவா மாதிரி எப்போப்‌
பாத்தாலும்‌ பகல்ல வந்து 'சத்தியம்‌', 'அகிம்சை'ன்னு என்ன
என்னவோ எனக்குப்‌ பிரசங்கம்‌ பண்றா. அவ பேசற இந்தி என்னுடைய
இந்தி மாதிரியே இருக்கு. உடைஞ்ச இந்தியிலே அவ சொல்றதில்‌ பாதி
எனக்குப்‌ புரியறதேயில்லை. நடு நடுவில், 'சத்தியம்‌', 'அகிம்சை'
என்கிற வார்த்தைகள்‌ மட்டும்‌ காதில்‌ விழும்‌. லெக்சர்‌ அடிக்கணும்னு
இருந்தா, கதாகாலட்சேபம்‌ பண்றவா மாதிரி சொல்வதைச்‌ சுவாரசிய
மாச்‌ சொல்லக்‌ கத்துக்கணும்‌.

காந்திஜி ஆசிரமத்திலே இந்த லெக்சர்‌ எல்லாம்‌ சொல்லிக்‌ கொடுக்‌
கிறாளா? ஊஹும்‌. பீலு தான்‌ ஒரு தடவை போயிருந்தானே, சபர்‌
மதிக்கு--அவன்‌ ஒண்ணும்‌ இப்படிச்‌ சொன்னதில்லையே? அது சரி,
இவ்வளவு பேர்‌ இருக்காளே, நர்மதா பஹன்‌ எனக்கு மாத்திரம்‌ இந்த
விஷயங்களைப்‌ பற்றி அதிகப்படியா ஏன்‌ சொல்றா? நான்‌ சத்தியம்‌
பேசறதில்லேன்னு எண்ணமா? இல்லே, மத்தவாளோட நகை நட்டைப்‌
பார்த்துட்டு, பொறாமையால்‌ மனசில எரிஞ்சுண்டு இருக்கேன்னு
நினைச்சிண்டிருக்காளா? விட்டுத்‌ தள்ளு! இந்தப்‌ பேச்செல்லாம்‌ அவ
என்ன எனக்குச்‌ சொல்லக்‌ கிடக்கு? இருபது வருஷமா இதெல்லாம்‌
கேட்டுக்‌ கேட்டு என்‌ காது புளிச்சுப்‌ போச்சு. எத்தனை பேச்சாளர்களைக்‌
கேட்டிருக்கேன்‌! இப்போ ஏதோ புதுசா எனக்குச்‌ சொல்லிக்‌ கொடுக்கப்‌
போறதா இவள்‌ நினைச்சிண்டிருக்காளா? முதல்‌ முதல்லே இந்த
வீட்டில்‌ புகுந்தபோது, இவர்‌ இதெல்லாம்‌ எனக்குச்‌ சொல்லிக்‌
கொடுத்துப்‌ புரிய வைக்க ரொம்ப முயற்சி பண்ணினார்‌. அப்போ,
என்‌ கவலையெல்லாம்‌ நீலு, பீலு, பல்வேறு குடும்ப விஷயங்கள்‌--
ஆகியவை பற்றித்தான்‌.

எல்லா விஷயங்களையும்‌ புரிந்து கொள்ளணும்னு எனக்கு ஆசையும்‌
கிடையாது, புரிவதும்‌ இல்லை. ஒரு காதிலே புகுந்து இன்னொரு காது
வழியா வெளியிலே போயிடும்‌. அந்தப்‌ பேச்சுக்களினாலே எனக்குக்‌
கிடைச்ச ஒரே லாபம்‌, அவர்கிட்ட நெருக்கம்‌ கொஞ்சம்‌ அதிகமாச்சு.
எப்போதுமே அவர்‌ கொஞ்சம்‌ கம்பீரமான மனுஷர்‌. அவரோட
என்னிக்காவது நெஞ்சைத்‌ திறந்து பேச முடிஞ்சுதா என்ன? மனசை
விட்டு ஒரு வார்த்தை--ஊஹும்‌! பயத்தினால்‌ செத்துப்‌ போயிடுவேன்‌ .
மற்ற தம்பதியர்‌ மாதிரி இல்லே நாங்க இரண்டு பேரும்‌. புருஷன்‌
கிட்ட மனசில்‌ வந்ததைச்‌ சொல்ல முடியாத நிலை. சிரிப்பு வந்தா
அதைச்‌ சட்டுனு அடக்கிக்‌ கொள்கிறது. எப்போப் பார்த்தாலும்‌ என்ன
தப்பு செஞ்சுட்டோம்‌, என்ன தப்பு செஞ்சுட்டோம்‌ என்கிற பயம்‌--
இதெல்லாம்‌ அநுபவச்சவாளுக்குத்தான்‌ தெரியும்‌. அவர்‌ எனக்குப்‌
பாடம்‌ சொல்லிக்‌ கொடுக்க ஆரம்பிச்சார்‌.

இந்தி பேசுபவர்கள்‌ முன்னால்‌ சர்க்கா, மகாத்மாஜி, தேசத்தின்‌
நிலைமை போன்ற விஷயங்களைப்‌ பற்றி எப்படிப்‌ பேச வேண்டும்‌ என்று
சொல்லிக்‌ கொடுப்பார்‌, பெங்காலியில்‌, 'சர்க்கா என்‌ அருமைப்‌
பிள்ளை, சர்க்கா என்‌ அருமைப்‌ பேரன்‌' என்று ஒரு பாட்டு உண்டு.
இதை அப்படியே இந்த ஊரில்‌ சொன்னால்‌ இவர்களுக்குப்‌ புரியாது.
அதனாலேயே எனக்கு ஹிந்தியிலே சில விருத்தங்கள்‌ சொல்லிக்‌
கொடுத்தார்‌. அவர்‌ எவ்வளவோ இடங்களிலே தினமும்‌ லெக்சர்‌
பண்றார்‌. அவருக்கு இதெல்லாம்‌ அவசியம்‌. எனக்கு எல்லாம்‌ மறந்து
போயிடறது. ஒண்ணு மாத்திரம்‌ ஞாபகம்‌ வரது--ஒருத்தன்‌
இரண்டாம்‌ தரம்‌ கல்யாணம்‌ பண்ணிக்கப்‌ பார்க்கிறான்‌. முதல்‌
மனைவிக்கு இது தெரிந்து விடுகிறது. அவ சொல்றா: "ஆசை எப்போ
வந்துடுத் தோ அப்போ பண்ணிக்கோ கல்யாணம்‌. கவலை வேண்டாம்‌
என்னைப்‌ பத்தி, சர்க்கா இருக்கு என்‌ கையிலே" ன்னு.

இதே மாதிரி என்வளவோ கதைகள்‌ அவர்‌ சொன்னார்‌. அவர்‌
நினைச்சிண்டிருந்தார்‌, நானும்‌ அவர்‌ மாதிரி லெக்சர்‌ அடிச்சிண்டு,
சுத்திண்டு இருப்பேன்னு. பின்னாலே இவருக்கே புரிஞ்சுடுத்து,
இதெல்லாம்‌ என்னால்‌ முடியாது, இதெல்லாம்‌ சாம்பலில்‌ நெய்விடற
மாதிரின்னு. அதற்குப்‌ பிறகு இதையெல்லாம்‌ நிறுத்தி விட்டார்‌.
எனக்கும்‌ நிம்மதியாப்‌ போச்சு. நீங்க எல்லாவற்றையும்‌ துறந்து
விட்டு இங்கே வந்துட்டேள்‌. ரொம்ப சரி, நானும்‌ உங்களைத்‌ தடுக்‌
கல்லே. ஆயுசு முழுதும்‌ கஷ்டம்‌ அநுபவிக்கணுமா? சரி, அதற்கும்‌
தயார்‌. ஜெயிலுக்குப்‌ போகச்‌ சொன்னேள்‌: ஜெயிலுக்குப்‌ போனேன்‌.
ஆனால்‌ ஒரு சந்தையில்‌ ஆயிரம்‌ பேர்‌ முன்னாலே நின்று கொண்டு,
'அன்பு மிக்க சகோதரர்களே'ங்கறது என்னாலே முடியாது. உங்கள்‌
ஆசிரமத்து உலகை நடத்துவது, குழந்தைகளை வளர்த்து ஆளாக்குவது
--இவையும்‌ ஒரு காரியந்தானே!

ராம்கார்‌ காங்கிரஸுக்குக்‌ கொஞ்சம்‌ முன்னாலே உங்க வார்த்தை
யைக்‌ தட்டமுடியாமல்‌ பாபன்காமுக்குப்‌ போயிட்டு எத்தனை கஷ்டப்‌
பட்டேன்‌? அப்பா! போதும்‌, போதும்‌! பாட்னாவிலிருந்து கடுதாசி
வந்தது, உடனே சில 'ஸ்வச்ச ஸேவிகா" (தொண்டர்கள்‌) அனுப்ப
வேண்டும்‌ என்று. ஜபர்தஸ்தான்‌ உத்தரவு ரொம்ப அர்ஜண்ட்‌.
உடனேயே அவர்களுக்குப்‌ பயிற்சி கொடுத்தாக வேண்டும்‌. இல்லா
விட்டால்‌ காங்கிரஸ்‌ மகாநாடு நடக்கவிருக்கும்‌ சமயத்துக்குள்‌ தயாராக
இருக்க மாட்டா. மகாராஷ்டிராவிலிருந்து ஒரு அம்மா வந்து ராம்‌
காரில்‌ உட்காந்திருக்கா, பயிற்சி தருவதற்காக. நம்ப மானம்‌,
மரியாதை எல்லாம்‌ போயிடும்‌. ஜில்லாவின்‌ இஜ்ஜத் (கெளரவம்‌)
செத்துப்‌ போயிடும்‌. அப்படி இப்படின்னு. கணக்கு எடுத்தால்‌
ஜெயிலுக்குப்‌ போலதற்குத்‌ தயாராக இருக்கும்‌ மனுஷிகள்னு ஜில்லா
பூராவிலும்‌ ஐந்து பேர்‌ தேறுவா. நான்‌, ஹர்தர்‌ துபே, பஹுரியாஜி,
கன்‌ கட்டா வைச்‌ சேர்ந்த சரளா தேவி, சோப்ராவைச்‌ சேர்ந்த காதி
ஜுன்னிஸா. இவள்‌ கூட, படலம்‌ விழுந்து கண்கள்‌ தெரியாமல்‌
போய்விட்டதால்‌ கொஞ்ச வருஷமா வீட்டை விட்டே வெளியில்‌
வருவதில்லை. சரஸ்வதியோ இப்போதுதான்‌ வந்திருக்கிறாள்‌ .

ஆம்‌, எனக்கு உத்தரவு வந்தது, கோடா காணாவில்‌ இருக்கிற
காங்கிரஸ்காரர்கள்‌ வீட்டுக்கெல்லாம்‌ போக வேண்டும்‌ என்று. என்ன
பண்ணியோ, அவர்கள்‌ வீட்டுப்‌ பெண்களை யெல்லாம்‌, "ஸ்வச்ச
ஸேவிகா" பிரதிக்னையில்‌ கையெழுத்துப்‌ போடச்‌ செய்து வாங்கிக்‌
கொண்டு வரவேண்டும்‌. ஆண்‌ பிள்ளைகள்‌ மட்டும்‌ போனால்‌
போதாது, நீங்களும்‌ போகணும்‌, யாரெல்லாம்‌ போறாளோ,
அவாளுக்குக்‌ காசில்லாமல்‌ காங்கிரஸ்‌ பார்க்கிற வாய்ப்புக்‌ கிடைக்கும்‌,
இத்தனை வயசுக்கு மேலே இருக்கக்‌ கூடாது, அது, இதுன்னு ஒருவிதத்‌
தடையும்‌ இல்லை. வயசான பெண்களாயிருந்தால்‌ அவாளுக்கு லேசான
வேலை கொடுப்பா. மத்த பெண்‌ தொண்டர்களுடைய குழந்தை
குட்டிகளைப்‌ பார்த்துக்கொள்வது, உக்கிராண அறையின்‌ சாவியை
வைத்துக்‌ கொள்வது, என்பவை போல."

இந்த மாதிரி இரண்டு, மூன்று விஷயங்களைப்‌ பற்றி அரைகுறையாகச்‌
சொல்லி என்னை அனுப்பிவிட்டார்‌ இவர்‌ வாலண்டியர்‌ மிஸ்திரி
என்னை மாட்டு வண்டியில்‌ பாவன்‌ கிராமத்துக்கு ஓட்டிண்டு போனான்‌.

அன்று மத்தியானம்‌ பேட்டையிலுள்ள பெண்‌ பிள்ளைகளெல்லாம்‌
ஜாபாடி என்பவரின்‌ வீட்டில்‌ சேர்த்து வைக்கப்பட்டார்கள்‌. நானும்‌
அவாளோட பேசிண்டிருந்தேன்‌, எப்படி அவர்கள்‌ சேவிகைகளாக
ஆகலாம்‌ என்பதைப்‌ பற்றி. என்ன என்ன கேள்விகள்‌ அவா என்னைக்‌
கேட்டா? செருப்பு போட்டுக்காம இருக்கலாமா? குதிரைச்‌ சவாரி
செய்யவேண்டியிருக்குமா? நெற்றியில்‌ தலைமயிர்‌ வகிடு எடுக்கிற
இடத்திலே பொட்டு வெச்சுக்கலாமா, கூடாதா? ஞாயிற்றுக்கிழமை
யன்று லீவு உண்டா?--அப்படி இப்படன்னு இன்னும்‌ எவ்வளவோ
அசட்டுக்‌ கேள்விகள்‌ .

கொஞ்ச நேரத்துக்கு அப்புறம்‌ ஏதோ கொஞ்சம்‌ பேர்‌ சரின்னு
சொன்னா. ஆனா ஒரு நிபந்தனை: அவாத்து ஆம்பிள்ளைகள்‌ ஒத்துக்கணு
மாம்‌. இதுக்காக உடனே அவர்களுடைய 'யஜமானர்கள்‌' கிட்டப்‌
போனேன்‌. முன்னேயே அவாளை எல்லாம்‌ ஒரு மாதிரியா தெரியும்‌
எனக்கு. ஆசிரமத்துக்கு வந்துண்டு போயிண்டு இருக்கிறவாதானே!
அவாளும்‌ முதல்லே அப்படி இப்படின்னு மேலும்‌ கீழும்‌ பார்த்தா.
அப்புறம்‌ ஒருத்தர்‌ சரின்னு சொன்னவுடனே எல்லாரும்‌ ஒப்புக்கொண்
டார்கள்‌. இதற்குப்‌ பிறகுதான்‌ பிரதிக்ஞைப்‌ பத்திரத்தை எடுத்துக்‌
கொண்டு திரும்பிப்‌ போனேன்‌, அவர்களிடம்‌ கையெழுத்து வாங்க.

மை வந்தது, பேனா வந்தது, கொஞ்ச பேர்‌ கையெழுத்துக்கூடப்‌
போட்டாச்சு. அப்போதான்‌ அந்தச்‌ சகுந்தலா என்கிற பெண்‌
பாரத்தில்‌ கையெழுத்துப்‌ போடுவதற்கு முன்‌ அந்தக்‌ கடுதாசியில்‌
இருந்ததைக்‌ கத்திப்‌ படிச்சா: "நான்‌ தேசத்திற்காக எல்லாவிதமான
"குர்பானி'யும்‌ செய்யம்‌ தயாராக இருக்கிறேன்‌."
படிச்சுட்டு, "ஆமாம்‌, பெங்காலி அம்மா. இந்தக்‌ 'குர்பானின்னா
என்ன? புரியல்லியே? 'தேசத்துக்காக எல்லாவிதக்‌ குர்பானியும்‌ செய்‌
வேன்‌'னு எழுதி வாங்கிக்கிறது சரியான்னு கேட்க ஆரம்பிச்சுட்டா.
ஆரம்பத்தில்‌ எல்லாரும்‌ சிநேகமாகத்தான்‌ இருந்தா. ஆனால்‌ இப்‌
பொழுது பேல்கராமியாவுடைய பாட்டி சட்டுன்னு கோவிச்சுண்டு,
இதோ பாரும்மா! இந்த மஹாத்மாஜி, கிஹாத்மாஜி இதெல்லாம்‌
எங்களுக்கு ஒண்ணும்‌ தெரியாது. நீ செய்யற காரியம்‌ நன்னாயிருக்கா?
நீங்கள்‌ எல்லாம்‌ துலுக்காளாப்‌ போகணும்னா போயிக்குங்கோ .
எங்களை ஏன்‌ எங்க ஜாதியிலேருந்து இழுக்கப்‌ பார்க்கிறேள்‌? இந்தக்‌
காரியம்‌ பண்ணுவதற்காகவா ஆசிரமத்திலிருந்து இவ்வளவு தூரம்‌
வந்தே? சீ சீ, வெட்கமா இல்லே? பசு மாடு சாட்சாத்‌ பகவதியாக்கும்‌.
எங்க ஜாதி, குலத்தை எல்லாம்‌ குட்டிச்சுவராக்கத்தான்‌ காகிதத்திலே
பிரமாணம்‌ செய்து கையெழுத்து வாங்கிண்டு போக வந்தாயா?'"

எல்லாரும்‌ ஒரேடியா என்மேலே பாய ஆரம்பிச்சுட்டா. எனக்குச்‌
சரியாகப்‌ பதில்‌ சொல்லத்தான்‌ தெரியலே. ஏன்‌ இந்த 'குர்பானி'
வார்த்தையை உபயோகிச்சு இருக்கா? இங்கே வரும்போது என்னவெல்‌
லாமோ சொல்லி அனுப்பினாரே, இதைப்பத்தி ஒண்ணுமே
சொல்லல்லியே? ஒருவேளை ஹிந்துக்களுக்கு அனுப்பவேண்டிய பிரமாண
பத்திரங்களுக்குப்‌ பதிலாக முஸ்லிம்களுக்கு அனுப்ப வேண்டிய
பீரமாண பத்திரங்களை அனுப்பி வெச்சுட்டார்களோ?

எனக்குப்‌ பயத்திலே உடம்பெல்லாம்‌ வேர்த்துப்‌ போச்சு. நான்‌
அவர்களைச்‌ சமாதானப்படுத்தப்‌ பார்த்தேன்‌: "எனக்கு ஹிந்திசரியாத்‌
தெரியாது. ஒருவேளை காகிதம்‌ மாறியிடுத்தோ என்னமோ?" என்று
சொன்னேன்‌. இதனால்‌ அவர்கள்‌ கோபம்‌ குறைஞ்சுதா என்ன?
ஊஹும்‌. பிறகு வெளியே வந்து ஜா பாபுவிடம்‌ சொன்னேன்‌;
வேறே பிரமாணப்‌ பத்திரம்‌ எடுத்துண்டு இன்னொரு நாள்தான்‌
வரவேண்டும்‌ போலிருக்கிறது" என்று.

ஜா பாபு பிரமாணப்‌ பத்திரத்தைப்‌ படித்துவிட்டு ஒரேயடியாச்‌
சிரிச்சான்‌: "சரியாத்தான்‌ எழுதியிருக்கு. ஹிந்தியிலே, குர்பானி னா
தியாகம்னு அர்த்தம்‌" என்று. பார்த்தியா என்ன வீண்‌ அமர்க்களம்‌!
குர்பானி எங்கே? தியாகம்‌ எங்கே? எனக்கு இதெல்லாம்‌ தெரியுமா
என்ன? எனக்குத்தான்‌ தெரியல்லே, அங்கே இருந்த ஒரு பெண்ணுக்கும்‌
இது தெரியவில்லையே? அப்படியிருக்கச்சே, இப்படி ஒரு வார்த்தையைப்‌
போடுவானேன்‌? யாருக்காக எழுதப்படறதோ அவாளுக்குப்‌ புரியாத
மாதிரி எழுதணுமாக்கும்‌ .

எப்படியோ ஒரு மாதிரி அன்னிக்குக்‌ காரியம்‌ முடிஞ்சுது. ஆசிரமத்‌
துக்குத்‌ திரும்பி வந்து, ' இந்தாங்கோ ஓங்க காகிதம்‌. இந்தமாதிரி
காரியத்துக்கெல்லாம்‌ ஆயிரம்‌ கோடி நமஸ்காரம்‌. இனிமேல்‌ இந்த
மாதிரி காங்கிரஸ்‌ காரியத்துக்காக வெளிலே போனேன்னா......" இந்தச்‌
சம்பவத்தை வைத்துக்கொண்டு பிற்பாடு என்னை எவ்வளவு கேலி
செய்திருக்கிறான்‌, நீலு.

சகாவதியின்‌ குழந்தை சிணுங்குகிறான்‌. "ஜங்காஜி, பங்காஜி"
என்று அழுகிறான்‌. இது அவன்‌ எனக்கு வைத்த பெயர்‌. என்னிடம்‌
ரொம்ப ஒட்டுதல்‌ அவனுக்கு. ராத்திரி, பகல்‌ பாராமல்‌ என்னைச்‌
சுத்திச்‌ சுத்தி வந்திண்டிருப்பான்‌ குழந்தை--நான்‌ மடியிலே எடுத்து
வைத்துக்‌ கொள்ள வேண்டுமென்று. ரொம்ப விஷமம்‌ செய்தால்‌,
சொன்னதைக்‌ கேட்காவிட்டால்‌, எங்கிட்ட அவனை அனுப்பிச்சுடுவா
அவ அம்மா. என்‌ மடியிலே ஏறின உடனேயே அடங்கிப்‌ போயிடு
வான்‌. இப்போக்கூட எடுத்திண்டு வந்திருக்கணும்‌. மன்சனியாவும்‌
அப்பவே தூங்கிப்‌ போயிட்டா. அவளை இப்போ எழுப்பறது என்ற
பேச்சே கிடையாது. இப்போ கல்கட்டிக்கு ட்யூட்டி. அவளும்‌
ஜெயில்‌ விசிறியை வெச்சிண்டு கிட்ட உட்கார்ந்துண்டே தூங்கி
வழியறா. நாள்‌ பூரா அரிசி பொறுக்கற வேலை; எப்படி ராத்திரி பூரா
முழிச்சிண்டு இருக்க முடியும்‌? ஜெயிலுக்கு வந்துட்டால்‌ லீட்டிலேயே
தூக்கம்‌ கீக்கம்‌ எல்லாவற்றையும்‌ விட்டுவிட்டு வந்து விட்டாள்‌ என்று
அர்த்தமா? அப்படி என்ன பெரிய தப்பு பண்ணி விட்டாள்‌ அவள்‌?
உதவாக்கரைப்‌ புருஷனின்‌ கொடுமை தாங்காமல்‌ தற்கொலை
பண்ணிக்கப்‌ பார்த்தாள்‌. கத்தியாலே தன்‌ தொண்டையைத்‌ தானே
அறுத்துக்‌ கொண்டாள்‌. நினைச்சாலே கை, காலெல்லாம்‌ நடுங்கறது
எனக்கு. இப்பக்கூட அவ கழுத்துப்‌ பச்கம்‌ பார்க்க முடியறதில்லே
என்னாலே. ரணம்‌ எதுவுமில்லை, ஆனால்‌ அவள்‌ குரல்‌ வளையில்‌ சின்ன
தாக ஒரு துவாரம்‌ தெரிகிறது. உள்ளே பார்க்க முடியும்‌. இந்த
துவாரத்தை மறைக்க இருபத்துநாலு மணி நேரமும்‌ ஒரு சின்னத்‌
துணியைக்‌ கட்டி வெச்சிருக்கா. இந்தத்‌ துணி இல்லேன்னா, பேசற
போது புஸ்‌ புஸ்‌'னு துவாரம்‌ வழியாக்‌ காத்து வறது. சாப்பிடற
போது சாப்பாட்டுச்‌ சாமானெல்லாம்‌ வெளியே வந்துடறது"ன்னு
சொல்லுவா.

ஏதாவது குடிக்கும்போது ஜலம்‌ பட்டு இந்தத்‌ துணி லேசா
ஈரமாயிடறது. பார்த்தியா இவள்‌ தலைவிதியை? செத்துப்‌
போயிருந்தா அவளும்‌ பொழச்சிருப்பா, அவ புருஷனுக்கும்‌ நிம்மதியா
இருந்திருக்கும்‌. அவ செத்தும்‌ போகல்லே. தற்கொலை பண்ணிக்கப்‌
பார்த்ததுக்காக ஒரு வருஷம்‌ தண்டனை. இவாளோட சட்டத்தின்‌
அழகை பார்த்தியா? தன்னுடைய உயிரை விடக்கூட அதிகாரம்‌
இல்லை. யாரு சாகக்கூடாதுன்னு இருக்காளோ அவாளுக்குத்‌ தூக்கு
தண்டனை. யார்‌ சாகக்கூடாதுன்னு ஆசைப்படறளோ அவாளைப்‌
பிடிச்சு இழுத்துண்டு வந்து ஜெயிலில்‌ வைக்கிறது.

குழந்தை தொண்டை கிழிந்து விடும்போல்‌ அலறுகிறான்‌. அவன்‌
அம்மாவுக்குத்தான்‌ என்ன மூளை பார்‌! இன்னிக்குப்‌ பூரா என்கிட்ட
குழந்தையை வர விடல்லே. அவ சொல்றா குழந்தையிடம்‌:
"பங்காஜி கிட்ட போகணுமா கண்ணு? இன்னிக்குப்‌ பங்காஜிக்கு
உடம்பு சரியா யில்லே. நாளைக்குக்‌ காத்தாலே போகலாம்‌.
உடம்பு சரியில்லாதபோது கிட்டப்‌ போகக்‌ கூடாது, இல்லையா?"

ஒரு விநாடி குழந்தை அழாமல்‌ அம்மா சொல்றதைப்‌ புரிஞ்சிக்கப்‌
பார்க்கிறான்‌. மறுபடியும்‌ அழுகை, "பங்காஜி"ன்னு. சகாவதி
சள்ளுன்னு குழந்தை மேலே விழற. "இதோ பார்‌, அங்கே கல்கட்டி
உக்கார்ந்திருக்கா. உன்னைப்‌ பிடிச்சிண்டு போயிடுவா" என்று.
பயமுறுத்தறா. குழந்தை உடனே அழுகையை நிறுத்திவிடுகிறது. பயம்‌.
ஆனால்‌ மறுபடி கொஞ்ச நேரத்துக்குப்‌ பிறகு "பங்காஜிஈ..."

அப்பா! என்ன பிடிவாதம்‌ இந்தக குழந்தைக்கு! இத்தனூண்டு
குழந்தைக்கு இவ்வளவு பிடிவாதமா?"ன்னு அவ அம்மா பட்டு, பட்டு
என்று அடிக்கிறாள்‌. என்ன மனுஷி! ஒரு தாயின்‌ பாசம்‌ கொஞ்சம்‌
கூடக்‌ கிடையா தா இவளுக்கு? "கல்கட்டி, ஓ கல்கட்டி! சிக்கிரம்‌ போய்‌
அந்தக்‌ குழந்தையை என்னிடம்‌ அழைச்சிண்டு வா பார்க்கலாம்‌! 'னு
சொல்றேன்‌. கல்கட்டி, உடைந்த குரலில்‌ கேட்கிறாள்‌: "அந்தக்‌
குழந்தை என்‌ இடுப்பிலே வருமா?"ன்னு. கல்கட்டிதான்‌ எவ்வளவு
சோம்பேறி! தூக்கம்‌ வரது, எழுந்திருக்கப்‌ பிடிக்கல்லே. ஏதோ
சாக்குச்‌ சொல்லணும்‌. நான்‌ கல்கட்டியைக்‌ கூப்பிடறதைக்‌ கேட்டு
விட்டுப்‌ பஹுரியாஜி, கமலா எல்லாரும்‌ வந்து, "என்ன விஷயம்‌?
குடிக்க ஜலம்‌ வேணுமா?" என்று ஆரம்பிச்சுட்டா. ராமா, ராமா!
என்னத்துக்காக நான்‌ இந்தக்‌ கல்கட்டியைக்‌ கூப்பிட்டுத்‌ தொலைச்சேன்‌!

இவாள்ளாம்‌ சத்தம்‌ போடாமல்‌ பக்கத்திலே உட்கார்ந்திண்டு
இருக்கான்னு எனக்குத்‌ தெரியுமா என்ன? நிஜமாகவே கல்கட்டியைக்‌
கண்டால்‌ குழந்தை பயத்திலே ஒரேடியா உறைஞ்சு போயிடுவான்‌ .
லூஸி ஜமோதரிணி கிட்டேயிருந்து எங்க வார்டில்‌ சில பேர்‌ துணி
தோய்க்கும்‌ சோப்பைக்‌ கொடுத்துப்‌ பதிலுக்குப்‌ பீடி வாங்கிப்பா.
அந்தப்‌ பீடியைக்‌ கல்கட்டிக்குக்‌ கொடுத்து அவள்‌ அதைக்‌ குடிக்கும்‌
போது அவள்‌ தொண்டையில்‌ இருக்கிற ஓட்டை வழியாகப்‌ புகை
வரதையும்‌ வேடிக்கை பார்ப்பா. நாலு பீடி கொடுத்தால்‌, துணியை
எடுத்துவிட்டுத்‌ தன்‌ தொண்டை ஓட்டையைக்‌ காட்டுவாள்‌ . இதை
யெல்லாம்‌ பார்த்துவிட்டுக்‌ குழந்தை பயந்து நீலமாப்‌ போயிடுவான்‌ .
என்னைக்‌ கெட்டியாப்‌ பிடிச்சுப்பான்‌. பெரியவாளுக்கே இதைப்‌
பார்த்தால்‌ தலை சுத்தும்‌. அவனோ குழந்தை.

என்னிடமிருந்து பதில்‌ வராததைப்‌ பார்த்துவிட்டுப்‌ பஹுரியாஜி
தூங்கிவழியும்‌ கல்கட்டியைப்‌ பிடித்து ஆட்டி, "பெங்காலி அம்மா
என்னடி கேட்டா உன்னை?" என்று கேட்கிறா .

"அந்தக்‌ குழந்தையை எடுத்திண்டு வரச்‌ சொன்னாங்க."

சொல்றதுக்கு என்ன? நான்‌ போய்‌ எடுத்துண்டு வரேன்‌. நீ
கொஞ்ச நேரம்‌ கதவு கிட்டப்‌ போய்‌ உக்கார்ந்துக்கோ. நீ இருந்தால்‌
குழந்தை பயந்து அழுவான்‌. அவன்‌ தூங்கிப்‌ போனப்புறம்‌ நீ திரும்பி
வரலாம்‌."

கல்கட்டிக்கு அப்பாடின்னு நிம்மதி. பஹுரியாஜி குழந்தையை
எடுத்து வந்து என்னிடம்‌ கொடுக்கிறாள்‌ குழந்தை ஒரேயபுயா என்‌
கழுத்தைக்‌ கட்டிண்டுட்டான்‌. "தூங்கணுமா, தூங்குடா கண்ணு.
கொஞ்சம்‌ விசிறட்டுமா? சமத்துக்‌ குழந்தைகள்‌ ராத்திரி இத்தனை மணி
நேரத்துக்குத்‌ தூங்காம இருப்பாளா? சமத்து. சொன்னதை டக்குன்னு
கேட்டுட்டானே?" எங்கே போச்சு அழுகை யெல்லாம்‌? எங்கே போச்சு
பிடிவாதம்‌? மார்பை அணைச்சுண்டு படுத்துண்டிருக்கு, குழந்தை.
அவன்‌ கையில்‌ நர்மதா பஹன்‌ கொடுத்த பூவிலே ஒரு கொத்தைக்‌
கொடுத்தேன்‌. நாளைக்குக்‌ காலை எல்லாப்‌ பூவும்‌ உனக்கு" என்று
சொன்னேன்‌. ஆனால்‌ கையில்‌ கொடுத்த பூவை விட்டெறிஞ்சுட்டான்‌.
அவனுக்கு இப்போ பூ எதற்கு? அவனுக்கு எது வேணும்னு இருந்ததோ
அது கடைச்சுப்‌ போச்சு. கொஞ்சம்‌ விசிறட்டா? கொசு கடிச்சுத்‌
தின்னுடும்‌, இல்லாட்டா.

விசிறியைத்‌ தேடறேன்‌. நான்‌ விசிறியைத்‌ தேடறதைப்‌ பார்த்துப்‌
பஹுரியாஜி என்‌ பக்கத்திலே வந்து உக்காந்துக்கறாள்‌ ,
விசுறுவதற்காக. இதுவரை தைரியம்‌ வரல்லே, நான்‌ கோவிச்சுக்கப்‌
போறேனோன்னு பயம்‌. ஆமாம்‌, குழந்தை என்‌ பேரிலே இவ்வளவு
ஆசையாக இருக்கான்‌ என்று சகாவதிக்கு என்‌ பேரிலே வெறுப்பா
இருக்குமோ? அப்படித்‌ தோணலியே? நான்‌ மட்டும்‌ ஏன்‌ ஜிதேனின்‌
அம்மா மேலே அவ்வளவு பொறாமைப்பட்டேன்‌? என்னைவிடச்‌
சகாவதிக்கு நல்ல மனசு என்று தான்‌ சொல்லணும்‌. காரணம்‌
இல்லாமல்‌ தானா அகிம்ஸையைப்‌ பற்றி எனக்கு லெக்சர்‌ அடிக்கிறாள்‌
நர்மதா பஹன்‌?

பஹுரியாஜிக்குக்‌ கூட இந்தக்‌ குழந்தை லாட்லி மேல்‌ ரொம்பப்‌
பிரியம்‌. அவளுடைய சின்னப்‌ பெண்‌ லஜ்ஜா லாட்லியுடன்‌ ரொம்ப
ஒட்டிண்டு இருந்தது இல்லியா? லஜ்ஜாவுக்கு அஞ்சு வயசு. ஆனால்‌
அம்மாவை விட்டுத்‌ தனியா இருச்சு முடியாது. அவளை அரெஸ்ட்‌
பண்ணும்போது எப்படியாவது லஜ்ஜாவை அவ மாமிட்ட விட்டுட்டு
வரணும்னு பஹுரியாஜிக்கு எண்ணம்‌. ஆனால்‌ குழந்தை அம்மா
புடைவைத்‌ தலைப்பை விடவே மாட்டேனுட்டா. ஒரே கஷ்டமாப்‌
போயிட்டுது. மூணு வயசுக்கு மேலே இருக்கிற குழந்தைகளை இங்கே
அழைச்சுண்டு வரக்கூடாதுன்னு நியமம்‌.

இன்ஸ்பெக்டர்‌ குழந்தையை, "விட்டுட்டு வாங்க" என்று
சொன்னான்‌. குழந்தையின்‌ பிடிவாதத்தாலே வேறு வழியில்லாமல்‌,
இன்ஸ்பெக்டரோட சண்டை போடவேண்டியதாப்‌ போயிடுத்துப்‌
பஹுரியாஜீக்கு, "யார்‌ சொல்லுவா இந்தக்‌ குழந்தைக்கு மூணு
வயசுக்கு மேலேன்னு? அளந்து பாரு. ஒண்ணரை சாண்‌ உயரம்‌
இருக்கிற குழந்தைக்கு எங்கேயாவது அஞ்சு வயசு இருக்க முடியுமா?
அவளை என்‌ கூட வரவிடல்லேன்னா, எப்படி என்னைப்‌ பிடிச்சு
இழுத்துண்டு போவேன்னு பார்த்துடறேன்‌. எங்கள்‌ வாலண்டியர்களை
விட்டு உன்னை அரெஸ்ட்‌ பண்ணிடுவேனாக்கும்‌" என்று சத்தம்‌
போட்டா. இன்ஸ்பெக்டர்‌ யோசிச்சான்‌; என்னத்துக்கு இவளோட
அநாவசயத்‌ தர்க்கம்‌? லஜ்ஜாவையும்‌ கூட வரச்சொல்லிட்டு இரண்டு
பேரையும்‌ ஜெயிலிலே போட்டு அடைச்சுட்டான்‌. நாள்‌ பூராவும்‌
லஜ்ஜாவும்‌ லாட்லியும்‌ சேர்ந்து விளையாடுவா. என்ன விளையாட்டு?
லஜ்ஜா லாட்லியை எப்போப்‌ பார்த்தாலும்‌ இடுப்பிலே வெச்சுண்டு
சுத்திண்டிருப்பாள்‌. இங்கே வேறே யாரு இருக்கா கூட விளையாடற
துக்கு? விளையாடணும்னா இன்னொரு வார்டில்‌ இருக்கிறவாளோட
கலந்துக்கணும்‌. அந்த வார்டில்‌ இருக்கிறவா கீழ்‌ ஜாதி மக்கள்‌.
அந்தக்‌ குழந்தைகளுக்கு என்ன என்னவோ வியாதிகள்‌. இருபத்துநாலு
மணிநேரமும்‌ கெட்ட வார்த்தையால்‌ திட்டிக்கொட்டிண்டு இருக்கும்‌.
அவாகூட நம்மவீட்டுக்‌ குழந்தைகளைப்‌ பழக விட முடியுமா என்ன?
அதனாலேயே, எப்போப்‌ பார்த்தாலும்‌ நாங்கள்‌ எல்லாரும்‌ இந்தக்‌
குழந்தைகள்‌ பேரிலே ஒரு கண்‌ வெச்சிண்டு இருப்போம்‌.

ஐயோ பாவம்‌! ஒரு நாள்‌ ரத்தபேதி வந்து குழந்தை போயிடுத்து.
பஹுரியாஜிக்குக்‌ தான்‌ எத்தனை துக்கம்‌! எப்படி அடிச்சிண்டு அழுதா?
பெத்த மனசு இல்லியா? மார்லே அடிச்சிண்டு, "அவளை இங்கே
அழைச்சிண்டு வந்திருக்காட்டா, இந்தக்‌ கண்றாவி நடந்திருக்காது'ன்னு
அலறுவா. லஜ்ஜா செத்துப்‌ போனப்புறம்‌, லாட்லி கத்திச்‌ சூம்பிப்‌
போக ஆரம்பிச்சுட்டான்‌. ஜெயிலில்‌ அவனுக்குத்‌ தினமும்‌ அரைச்‌ சேர்‌
பால்‌ கொடுப்பா. அதுவும்‌ என்ன, ஜெயில்‌ பால்‌. ஆடையை
எடுத்துட்டு நிறையத்‌ தண்ணீர்விட்ட பாலைத்தான்‌ காண்டிராக்டர்‌
கொண்டு வருவான்‌. இந்தப்‌ பால்‌ கேட்‌, ஸ்டோர்‌, வார்ட்‌ என்று
எங்கெல்லாம்‌ போறதோ, அங்கேயெல்லாம்‌ வார்டர்‌, மேட்‌, போலீஸ்‌
காரன்‌, கைதிகள்‌ எல்லாரும்‌ ஒரொரு டம்ளர்‌ பால்‌ எடுத்துண்டு,
காய்ச்சாமலே சாப்பிட்டுடுவா. இது நன்னா ஊறிப்‌ போன வழக்கம்‌.
ஒளிவு மறைவுன்னு ஒண்ணுமே கிடையாது. ஒரே ஒரு கண்டிஷன்‌
தான்‌. யார்‌ ஒரு டம்ளர்‌ பால்‌ எடுத்துக்கிறாளோ அவா கொஞ்சம்‌
சிரமத்தைப்‌ பார்க்காமே சரியா அளந்து ஒரு டம்ளர்‌ ஜலத்தைப்‌ பால்‌
டிரம்மில்‌ ஊத்‌திவிடணும்‌. இந்த ரீதியிலே, இங்கே வந்து சேரும்போது
அந்தப்‌ பால்‌ குழந்தைகள்‌ சாப்பிட்டுப்‌ புஷ்டியா வளருகிற மாதிரியா
இருக்கும்‌? சின்னக்‌ குழந்தைகளுக்கு ஜெயிலில்‌ சோறோ துணிமணியோ
கிடையாது. பால்‌ மாறிப்‌ போய்ச்‌ சாதம்‌, கீதம்னு சாப்பிடும்‌ வயசு
வந்த குழந்தைகள்‌ எதுக்காக அவா அம்மாகூட ஜெயிலுக்கு வரணும்‌
என்று நினைக்கிறா போலிருக்கு. அதுவும்‌ நியாயந்தான்‌.

ஐயோ பாவம்‌! குழந்தை வயிறுதான்‌ எப்படிச்‌ சூம்பிக்‌ கிடக்கு?
ஏன்‌, ராத்திரி சாப்பிட ஒண்ணும்‌ கொடுக்கல்லியா இவ அம்மா? இங்கே
கட்டில்‌ தலைமாட்டிலே எனக்காகச்‌ சாப்பாடு வெச்சிருக்காளே?
அதிலேருந்து கொஞ்சம்‌ கொடுக்கட்டுமா? வேண்டாம்‌, இதையெல்லாம்‌
சாப்பிட்டுட்டு உடம்புக்கு வந்துடுத்துன்னா, அவ அம்மாவுக்கு இன்னும்‌
கஷ்டமாப்‌ போயிடும்‌. எவ்வளவு மென்மையா இருக்கு, இவன்‌
உடம்பு! பீலு சின்னவனா இருக்கச்சே இப்படித்தான்‌ மாரோடு
அணைச்சிண்டு ஓட்டிண்டு படுத்திருப்பான்‌. அவன்‌ தாத்தாவுடைய
மடியிலே ஒக்காந்திண்டு போட்டோ எடுத்துண்டபோது அவன்‌
இத்தனூண்டாகத்தான்‌ இருந்தான்‌. ஒரு நிமிஷம்‌ கூடச்‌ சும்மா
உட்காரல்லே. கொஞ்ச தூரத்திலேருந்து நான்‌ அவனுக்கு ஒரு
கல்கண்டுத்‌ துண்டைக்‌ காட்டிண்டு இருந்தேன்‌. அந்தக்‌ கல்கண்டை
நினைச்சிண்டு அவன்‌ சிரிச்சபோது மச்சினர்‌ 'டக்குன்னு' எடுத்த படம்‌
அது. இன்னிக்‌ கதையா என்ன அது? உடம்புக்கு வந்து படுத்துண்டப்‌
புறம்‌ எப்படி இளைச்சுட்டான்‌? இருபத்துநாலு மணி நேரமும்‌ பசி.
ஆனா வாயைப்‌ பிளந்துண்டு 'ஆ, ஆ'ன்னு அலர்ற வழக்கம்‌ அவனுக்கு
ஒரு நாளும்‌ கிடையாது.

சில சமயம்‌ நான்‌ அவனைப்‌ படுக்கையில்‌ விட்டுட்டு, சமையல்‌ கட்டு
அறை வேலைலே மாட்டிண்டுடுவேன்‌. கொஞ்ச நேரம்‌ கழிச்சுத்‌
திரும்பி வந்து பார்த்தால்‌, இரண்டு கண்ணிலேருந்தும்‌ ஜலம்‌ பெருக,
குழந்தை மாரெல்லாம்‌ நனைஞ்சிருக்கும்‌. கீழ்‌ உதடு துடிக்கிறது.
அழுகையா வரது. நான்‌ வரத்துக்கு நாழியாயிடுத்துன்ன என்ன
அழுகை, என்ன துக்கம்‌! இந்த அம்மாவை அடி! சுத்த மோசம்‌! என்‌
சமத்துப்‌ பாப்பா, என்‌ செல்லம்‌ பீலு"ன்னு கொஞ்சிண்டு அவனை
மாரோடு அணைச்சுக்குவேன்‌. உடன சரியாப்‌ போயிடும்‌
நடுநடுவிலே ஒரு விம்மல்‌. இப்போக்கூட அந்த விம்மலின்‌ உஷ்ணக்‌
காற்று என்‌ கழுத்துப்‌ பக்கமாப்‌ படற மாதிரி இருக்கு. லாட்லி, நீ
தான்‌ அந்தச்‌ சின்ன வயசு பீலுவா? உன்னோட மிருதுவான உடம்பிலே
அந்த நாளில்‌ தடவின மாதிரி தடவட்டுமா? ஹும்‌. இவாள்ளாம்‌
பார்த்துண்டு இருக்கா. பார்த்தால்‌ பார்க்கட்டுமே? என்ன நினைச்சுக்கப்‌
போறா? பீலு மட்டும்‌ இப்போ எனக்குக்‌ கிடைச்சால்‌, அவனை ஒரு
தடவை மாரோடு அணைச்சுக்குவேன்‌. ஒரே நிமிஷம்‌. தான்னாக்‌ கூட,
நெஞ்சிலிருக்கிற வேதனை கொஞ்சம்‌ குறையும்‌. இரண்டு பேரும்‌
சேர்ந்து அழுதால்‌, கொஞ்சம்‌ நிம்மதி கிடைக்கும்‌.

கடைசிச்‌ சமயத்திலே அவன்‌ கிட்ட இருப்பேங்கிற ஒரு சின்ன உப
காரம்‌ கூடப்‌ பகவான்‌ செய்யல்லே. நாலு பக்கமும்‌ இரும்புக்‌ கதவு,
பூட்டு. யுத்தத்தின்போது ரொம்ப இரும்பு தேவைப்படும்னு கேள்விப்‌
பட்டிருக்கிறேன்‌. பீலு ஒரு தடவை சொல்லியிருக்கான்‌; யுத்தத்‌
துக்காக மாதாகோவில்‌ மணியையெல்லாம்‌ உருக்கிப்‌ பீரங்கி
பண்ணிடுவார்களென்று. அப்போ இந்த ஜெயிலில்‌ குவிந்து கிடைக்கும்‌
இரும்பெல்லாம்‌ இவா கண்ணில்‌ படல்லையா? இங்கே இருக்கிறவா
நெஞ்சிலேருந்து வர விம்மல்களினால்‌ யமனின்‌ சிம்மாசனத்சைக்கூடக்‌
குலுக்கி ஆட்டலாமே!

"பஹுரியாஜி, நிஜமாச்‌ சொல்லு. பகவான்‌ எனக்கு ரொம்ப
அநியாயம்‌ பண்ணி இருக்கார்‌ இல்லியா?"

பஹுரியாஜி என்‌ முகத்தை வெறிச்சுப்‌ பார்த்துண்டு இருக்கா.
இந்தக்‌ கேள்வியை அவள்‌ எதிர்பார்க்கவில்லை. பதில்‌ சொல்லவில்லை.
நைனா தேவி பக்கம்‌ திரும்பி ஏதோ சைகை செய்கிறாள்‌. பிறகு கிட்ட
வந்து விரலால்‌ மெதுவாக என்‌ கேசத்தைக்‌ கோதி விடுகிறாள்‌.
வேகமா விசிற ஆரம்பிக்கிறாள்‌. கேள்வி திடீரென்று என்‌ வாயில்‌
வந்து விட்டதென்னவோ வாஸ்தவந்தான்‌. ஆனால்‌ நான்‌ பதில்‌
எதுவும்‌ எதிர்பார்க்கவில்லை.

லாட்லி எப்பவோ தூங்கிப்‌ போய்விட்டான்‌. இத்தனூண்டு
குழந்தை. ஆனால்‌ குறட்டையோ பெரியவா குறட்டை. அடடே,
இதென்ன! குழந்தை ஒரு பக்கமாகத்‌ திரும்பிப்‌ படுத்திண்டிருக்கு!
அதன்‌ இடுப்பிலே கட்டியிருக்கிற அரைஞாண்‌ கயிற்றில்‌ இருக்கும்‌
வெள்ளித்‌ தாயத்து வயத்திலே பதிஞ்சு காயப்படுத்திண்டு இருக்கே?
எதுக்காகத்தான்‌ இதை இடுப்பிலே கட்டி விடராளோ? சகாவதிக்கு
இது ரொம்ப அழகா இருக்குன்னு நெனைப்பு. எத்தனை தடவை
சொல்லியிருக்கேன்‌: "இது ஜெயில்‌, ஆயிரம்‌ தினுசு மனுசா இருக்கா,
வெள்ளி மேலே ஆசை பட்டுண்டு, குழந்தையை யாராவது ஏதாவது
பண்ணிட்டா, அப்புறம்‌ அழுது புரண்டால்‌ ஏதாவது பிரயோஜனம்‌
உண்டா?" என்று. ஆனால்‌ இதையெல்லாம்‌ சகாவதி கேப்பாளா,
என்ன? என்ன மந்திரம்‌ பண்ணிப்‌ போட்டிருக்காளோ, இந்தத்‌
தாயத்தை? அதில்‌ என்ன சக்தி இருக்கோ, யாருக்குத்‌ தெரியும்‌?

பீலு சின்னவனா இருந்தபோது நான்‌ அவனுக்குத்‌ தலை பின்னி
விடுவேன்‌. வியாதிக்காரக்‌ குழந்தையோ இல்லயோ, அதனால்‌ வயிறு
உப்பிப்‌ பிள்ளயார்‌ வயிறு மாதிரி இருக்கும்‌. விளையாட்டா அவன்‌
சாப்பிட்டு முடித்த பிறகு சொல்லுவேன்‌: ' ஆச்சு! இப்போ எழுந்‌
இருக்கணும்‌. '

ஆனால்‌ அவன்‌ உடனே எழுந்திருக்க மாட்டான்‌. 'அப்பாடி'ன்னு
தன்‌ வயிற்றையே பார்த்துக்‌ கொண்டு, "ஊஹும்‌, வாதாபி, வாதாபி
பண்ணு " என்பான்‌. என்றைக்கோ ஒரு நாள்‌ சாப்பிட்டப்புறம்‌ அவன்‌
வயிற்றைத்‌ தடவி, வாதாபி, ஜெரிச்சுப்போ, வாதாபி ஜெரிச்சுப்‌
போ. பீலுபாபு சாப்பிட்டதெல்லாம்‌ ஜீரணமாகட்டும்‌ . அவனுக்கு ஒரு
நாளும்‌... உடம்புக்கு வரக்கூடாது" என்று நான்‌ சொல்லியிருக்கேன்‌ .
அதை மனசிலே வெச்சுண்டு ஒவ்வொரு நாளும்‌ அவனுக்கு 'வாதாபி"
பண்ணி விடணும்‌. அப்புறம்‌ சாப்பிட்டு முடிஞ்சு எழுந்திருக்கிற
போதெல்லாம்‌ 'அப்பாடி'ன்னு பெரியவா சொல்ற மாதிரி சொல்‌
லிண்டு, கஷ்டப்பட்டுண்டு எழுந்திருக்கிற மாதிரி பாவனை பண்ணுவான்‌.

எத்தனை சின்னச்‌ சம்பவங்கள்‌, எப்பவெல்லாமோ நடந்தது.
எல்லாம்‌ ஒண்ணு பின்னாலே ஒண்ணா ஞாபகம்‌ வரது. பீலு! உன்னை
எவ்வளவு கஷ்டப்பட்டு வளர்த்து மனிதனாக்‌கினேன்‌? இப்படி என்னை
ஏமாத்திட்டுப்‌ போகலாமா? என்னோட துக்கத்தை நினைச்சுண்டு
உன்னோட கடைசி நேரத்திலே உன்‌ துக்கத்தை அதிகப்படுத்திக்‌
கொள்ளாதே. உன்‌ கஷ்டத்தை இலேசாக்கத்தான்‌ என்னாலே
முடியல்லே. இப்போ அவன்‌ மனசில்‌ என்ன நடக்கிறது என்று எனக்குத்‌
தெரியாதா என்ன? இதற்கு மேலே, என்னை நினைச்சுண்டு உன்‌
பாரத்தை அதிகமாக்கிக்‌ கொண்டால்‌ என்‌ துக்கத்துக்கு முடிவே இருக்‌
காது. அம்மாவுக்கு உன்‌ மேல்‌ பிரியமே இல்லேன்னு நினைச்சுக்கோ,
அது தான்‌ நல்லது.

நைனாதேவி, பஹுரியாஜியிடம்‌ என்னமோ சொல்லிண்டிருக்கா .
குரல்‌ கொஞ்சம்‌ சூடாவே இருக்கு. "இதிலே பகவானை எதுக்காக
இழுக்கணும்‌? தண்டனை கொடுக்கிறது சர்க்கார்‌, இவ இழுக்கிறா
பகவானை. கதை சொல்றதில்லையா? ஒரு பிராமணனுக்கு ஒரு குதிரை
இருந்தது. பக்கத்து வீட்டுக்கார வண்ணான்‌ கிட்ட ஒரு கழுதை
இருந்தது. பிராமண சிரோமணி பூஜையில்‌ உட்காரும்‌ போ தெல்லாம்‌
வண்ணானின்‌ கழுதை உரக்கக்‌ கத்த ஆரம்பிக்கும்‌. இந்த அவஸ்தை
தாங்காமல்‌ பிராமணன்‌, பகவானிடம்‌ பிராத்திக்திக்‌ கொண்டான்‌.
ஹே பகவான்‌! இந்தக்‌ கழுதை ஒரு நாளும்‌ என்னைப்‌ பூஜை பண்ண
விடாது. அது போடும்‌ சத்தத்தில்‌ என்‌ வார்த்தைகள்‌ உன்‌ காதில்‌
விழவே விழாது. அதைக்‌ கொஞ்சம்‌ கொன்னு போட்டுவிடு."

கொஞ்ச நாட்களுக்குப்‌ பிறகு பிராமணனுடைய குதிரைக்குக்‌
காய்ச்சல்‌ வந்து செத்துப்‌ போய்‌ விட்டது. அப்பொழுது பிராமணன்‌
பகவான்‌ கிட்டச்‌ சொல்றான்‌: "எத்தனை நாள்‌ பகவானா இருந்திருக்‌
கிறாய்‌, குதிரைக்கும்‌ கழுதைக்கும்‌ கூடவா வித்தியாசம்‌ தெரியல்லே?"
என்று. அந்த மாதிரிதான்‌ இருக்கு, இவ சொல்றது. பகவானுக்கும்‌
இதுக்கும்‌ என்ன சம்பந்தம்‌?

மூக்கை மூடிக்காமலே மூச்சை அடைச்சுக்க முடிகிறதே, அதேமாதிரி
காதைப்‌ பொத்திக்‌ கொள்ளாமலே கேட்பதை ஏன்‌ நிறுத்த முடிவ
தில்லை இப்போக்‌ காதைப்‌ பொத்திண்டா நன்னாயிருக்காது.
எல்லாரும்‌ பார்ப்பா. இவ நாக்கு விஷம்னு எனக்குத்‌ தெரியாதா
என்ன இவ பஹுரியா கூடச்‌ சும்மா பேசிண்டிருக்காளா, இல்லே
வேறு ஏதாவது செஞ்சிண்டிருக்காளா?

கொஞ்ச நேரம்‌ முன்னாடு அவளோட கொஞ்சம்‌ கடுமையாகவே
பேசிட்டேன்‌ இல்லியா, அதான்‌ இவ்வளவு கோபம்‌. அப்பொழுதே
தெரியும்‌, இவள்‌ குரோதக்காரி, நான்‌ சொன்னதை மறந்து விட மாட்‌
டாள்‌ என்று. இந்த மாதிரி ஒரு ராத்திரியிலே கூட என்னை மன்னிக்க
முடியல்லே அவளாலே. நீயும்‌ தான்‌ குழந்தைகளுக்குத்‌ தாயார்‌.
இந்தக்‌ கதையிலே ஏதாவது அர்த்தம்‌ இருக்கா? தலையும்‌ இல்லை,
காலும்‌ இல்லை. எங்கேயிருந்து கேட்டிண்டு வந்தாளோ? பெரிய படிச்ச
விதூஷின்னு எண்ணம்‌ மனசுக்குள்ளே! என்னாச்சு? இதுக்குள்ளேயே
பேச்சை நிறுத்தி விட்டாளே? பஹுரியாஜி அடைச்சு நிறுத்தி
விட்டாள்‌ போலிருக்கிறது.

நீலு, பீலுவைப்‌ பற்றி சின்ன வயதுச்‌ சம்பவங்கள்‌ மாத்திரமே
ஞாபகம்‌ வரதே, ஏன்‌? அவர்கள்‌ சின்னவாளாகவே என்னுடன்‌ தங்கி
விட்டாலோ? இரண்டு பேரும்‌ ஒரே படுக்கையில்‌ படுத்துக்‌ கொண்டு
இருக்கா. நான்‌ என்‌ காரியத்தை எல்லாம்‌ முடிச்சுட்டு வந்து
ஹிந்தியில்‌ சொன்னேன்‌: "ஏய்‌ பச்சன்‌, சட்கன்‌ இரண்டு பேரும்‌
தூங்கியாச்சா?" பீலு பச்சன்‌, நீலு சட்கன்‌. உடனே இரண்டு பேரும்‌
சரிக்க ஆரம்பிச்சுட்டா. வழக்கம்‌ போல என்‌ ஹிந்தி தப்பா இருந்‌
இருக்கு. நீலு சொல்றான்‌, "எக்தனை கடவை இந்த அம்மாவுக்குச்‌
சொல்லிக்‌ கொடுத்திருக்கேன்‌ 'கூம்‌' என்றால்‌, ஹிந்திலே, சுத்திண்டு
திரியறது, பெங்காலி. மாதிரி 'தூங்கறது'ன்னு அர்த்தமில்லேன்னு.
ஹும்‌. அவ மனசுலே இது தங்கவே மாட்டேங்கிறது."

பீலு சொல்றான்‌: "போடா, முட்டாள்‌. அம்மா வேணும்னே
அப்படிச்‌ சொல்றா, நம்மைச்‌ சிரிக்க வைப்பதற்காக."

இத்தணூண்டு பசங்கள்‌ எப்படிப்‌ பெரிய பண்டிதர்கள்‌ மாதிரி இதைப்‌
பத்தி ஆழமான சர்ச்சை பண்ணுகிறார்கள்‌! இந்தக்‌ காந்தி வழியில்‌
மாத்திரம்‌ வராமல்‌ இருந்திருந்தால்‌? ஆனால்‌, வருவதும்‌ வராததும்‌
அவர்கள்‌ கையிலா இருந்தது? அது அவா அப்பாவோட இஷ்டம்‌.
இப்போ மாத்திரம்‌ பீலுவோட அப்பாவை ஒரே ஒரு தடவை பார்க்க
முடிந்தால்‌ என்ன சொல்லுவேன்‌ தெரியுமா? "இதோ பாருங்கோ,
தகப்பனாராக இருந்துண்டு பசங்களை எங்கே கொண்டு வந்து விட்டிருக்‌
கேள்‌? என்‌ ஆயுசுதான்‌ ஏதோ ஒரு மாதிரி போயிடுத்து. எனக்கு ஒரு
நாள்‌ நிம்மதி கூட இல்லேன்னு ஆயிடுத்து. இந்தக்‌ குழந்தைகள்‌
சந்தோஷமா, சிரிச்ச முகமா இருக்கும்படி என்னாலே பண்ண முடி
யாமப்‌ போச்சு. ஆயுசு பூரா வீட்டுக்குள்ளே காலையிலிருந்து மாலை
வரை எலும்பு முறிய வேலை செய்தது எல்லாம்‌ இதுக்காகத்தானா?
பசங்க சின்னவாளா இருந்தபோது, இவாளை எப்படியாவது இழுந்துப்‌
பிடிச்சு பெரியவாளாக்கி விட்டுடணும்னு நினைச்சிருப்பேன்‌. பெரிய
வாளா ஆனப்புறம்‌ தங்கள்‌ வழியிவே போயிருப்பா, அப்புறம்‌ என்ன
கவலை? அவர்கள்‌ சம்சாரம்‌, வீடு 'வாசல்னு இருப்பா. நினைக்கும்‌
போதே எவ்வளவு நிம்மதியா இருக்கு! ஆனால்‌ நடந்நது என்ன? பெரிய
பிள்ளையை நீங்க படிக்கவே வைக்கல்லே. அப்புறம்‌ அந்தப்‌ படிச்ச
பிள்ளை மாத்திரம்‌ என்ன? அவன்‌ மனசும்‌ இந்த வழியிலே போய்‌
விட்டது. இந்தத்‌ தடவை நான்‌ ஜெயில்லேருந்து வெளியிலே வந்தப்‌
புறம்‌ பாருங்கோ-நீலுவை இந்த வழியிலே விட்டு வைக்கிறேனா,
என்று. என்‌ தம்பி வீட்டில்‌ துடப்பக்‌ கட்டையால்‌ அடி வாங்கிக்க
வேண்டும்‌ என்றால்‌ கூட நீலுவை அவன்‌ வீட்டுக்கு அனுப்பி
விட்டுத்தான்‌ மறு காரியம்‌. ஏதோ நாலு காசு வரும்படிக்கு அவன்‌
கட்டாயம்‌ ஏற்பாடு பண்ணித்‌ தருவான்‌. என்னைக்‌ கல்யாணம்‌
பண்ணிண்டு அழைச்சிண்டு வந்தேள்‌. உங்களுடைய ஆசிரமம்‌ எனப்‌
படும்‌ ஹோட்டலின்‌ வேலைக்காராளை விடவும்‌ கேவலமான ஸ்தானத்‌
திலே இருந்துண்டு நான்‌ எத்தனை நாள்‌ வேணுமானாலும்‌ கடத்தத்‌
தயார்‌. ஆனால்‌ என்‌ குழந்தைகளை இதன்‌ நடுவில்‌ ஏன்‌ வளர்க்கணும்‌?
வாயைப்‌ பொத்திண்டு ரொம்பச்‌ சகிச்சுண்டு இருந்தாச்சு. இனிமேல்‌
முடியாது, பொறுமைக்காகக்‌ கொடுக்க வேண்டிய விலை கடைசிப்‌
பைசா வரை கொடுத்து விட்டேன்‌.

காந்திஜிக்குச்‌ சேவை செய்வது உங்களுடைய லட்சியம்‌. என்னைப்‌
பற்றியோ என்‌ குழந்தைகளைப்‌ பற்றியோ ஒரு தடவையாவது நினைத்தது
உண்டா? இன்று ஓர்‌ உத்தரவு, நாளைக்கு மற்றோர்‌ உத்தரவு. கொஞ்ச
நாளைக்குப்‌ பருப்புத்தான்‌ சாப்பாட்டுக்கு. அப்புறம்‌ கொஞ்ச நாளைக்குக்‌
தினமும்‌ ரை. அப்புறம்‌ கொஞ்ச நாளைக்குத்‌ தக்காளி ரசம்‌. அந்தப்‌
பச்சைக்‌ கோவைக்காயைச்‌ சாப்பிட்டு விட்டு உங்களுக்கு எப்படி
உடம்புக்கு வந்தது? தக்காளியை முழுசாச்‌ சாப்பிடணும்னு காந்திஜி
சொன்னாராம்‌. அப்படிச்‌ சாப்பிடறதுதான்‌ நல்லதாம்‌. அதை வெட்‌
டிண்டு கட்டிண்டு நேரத்தை அநாவசியமா வீணாக்கக்‌ கூடாதாம்‌!
காந்திதியோட ஆசிரமத்திலே இதுதான்‌ வழக்கமாம்‌. ஆகவே எங்க
ஆசிரமத்திலேயும்‌ இதே நியமம்‌. எப்படியிருக்கு? திடீரென்று ஒரு
காரணமும்‌ இல்லாமல்‌ இந்தச்‌ சட்டத்தையும்‌ மாத்தியாச்சு.
ஏனென்றால்‌ சேவாகிராமத்து ஆசிரமத்திலே மாத்திட்டாளாம்‌.

மகாதேவ தேசாய்‌ கடிதம்‌ எழுதி விட்டார்‌: "முழுசாகச்‌ சமைத்‌த
தக்காளி சாப்பிடறது தப்பு என்று காந்திஜி அபிப்பிராயப்படுகிறார்‌.
ஏனென்றால்‌ அதைக்‌ கடிக்கும்போது சாறு பீறிட்டிண்டு வந்து துணி
மணியிலெல்லாம்‌ விழுந்துடறதாம்‌." அப்புறம்‌ பேச முடியுமா?
நாங்களும்‌ அந்த மாதிரி தான்‌ பண்ணணும்‌. இத்தனை நாள்‌ கண்ணை
மூடிண்டு சாப்பிட்டிண்டிருந்தாளா, என்ன? பகலில்‌ சாதத்தைத்‌ தவிர,
கறி, கூட்டு என்று எண்ணி ஐந்து வகைக்கு மேல்‌ சாப்பிடக்‌ கூடாது.
ஆறு சாப்பிட்டால்‌ மஹாபாரதம்‌ தீட்டாகப்‌ போயிடும்‌. ஆயுசு
பூராவும்‌ இந்த மாதிரிக்‌ கணக்கு போட்டுச்‌ சாப்பிட்டிண்டு இருக்க
முடியுமா? பசுநெய்‌ இல்லாட்டா சாப்பிட மாட்டேன்‌. இந்த ஊரில்‌
பசு நெய்க்கு நான்‌ எங்கே போறது? அடிக்கு அடி பிடுங்கல்‌, காந்திஜி
வகுத்த வழிக்கு வந்ததுக்கப்புறந்தான்‌ இப்படின்னு இல்லே. அதுக்கு
முன்னாலே மட்டும்‌ என்ன வாழ்ந்தது? சாவிக்கொத்து தன்‌ கிட்டேயே.
ஸ்கூலுக்குப்‌ போறதுக்கு முன்னால்‌ எண்ணி ஒரு ரூபாய்‌ வீட்டுச்‌
செலவுக்காகப்‌ பட்டுவாடா செய்யப்படும்‌. சாவி எங்கிட்ட இருந்தா
எல்லாப்‌ பணத்தையும்‌ எடுத்துத்‌ தின்னுடுவேனா? இல்லே, உங்க
கஜானாவைக்‌ காலி செய்து பிறந்தாத்துக்கு அனுப்பிச்சுடுவேனா? என்ன
நினைச்சிண்டேள்னு யாருக்குத்‌ தெரியும்‌? அந்த விஷயத்தைப்பத்தி ஒரு
நாளும்‌ கேட்டதில்லை. தெரிஞ்சுக்கணும்னு உத்தேசமும்‌ இல்லே.

சின்ன மனுஷாளுக்கு முன்னலே ஒரு நாள்‌ என்ன அவமானம்‌
எனக்கு? எண்ணெய்‌ விக்கிறவள்‌ ஒரு நாள்‌ காலை ஸ்கூல்‌ குவாட்டார்‌
ஸுக்கு எண்ணெய்‌ கொண்டு வந்திருந்தா. கடை எண்ணெய்‌ நன்னா
யில்லை. அதனாலே இவளிடம்‌ ஒரு ரூபாய்க்கு எண்ணெய்‌ வாங்கிண்டு,
வாசல்‌ ரூமில்‌ ஐயா கிட்ட காசு வாங்கிக்கோன்னு சொல்லி
அனுப்பிச்சேன்‌. அம்மம்மா! கொஞ்ச நேரத்திலே அந்த எண்ணெய்க்‌
காரி திரும்பி வந்து ஒரே சத்தம்‌ போட்டா! இந்தாம்மா,
எண்ணெயைத்‌ திருப்பிக்‌ கொடு இப்பவே! என்‌ பொழுதை வீணாக்‌
கிட்டே!" அப்படி இப்படின்னு. ஐயா, யார்‌ எண்ணெய்‌ வாங்கச்‌
சொன்னது"ன்னு கேட்டாராம்‌. அவமானத்தால்‌ என்‌ தலை வெடிச்சுப்‌
போச்சு. இந்த விஷயமெல்லாம்‌ ஒவ்வொண்ணா மனசிலே பதிஞ்சு
போச்சு. நீங்கள்‌ சுதந்திரத்துக்காக எல்லாவற்றையும்‌ தியாகம்‌
பண்ணிட்டேள்‌, வாஸ்தவந்தான்‌. ஆனால்‌ எனக்குக்‌ கொஞ்சங்கூடச்‌
சுதந்திரம்‌ தந்ததில்லை. எவ்வளவோ தடவை நினைச்சதுண்டு. பசங்க
பெரியவாளாப்‌ போனப்புறம்‌ இந்த விஷயத்தை அவர்‌ கிட்டே
சொல்லுவோம்னு. கடைசி வரையில்‌ சொல்லவேயில்லை.

பசங்களிடம்‌ இதையெல்லாம்‌ சொல்லிக்‌ கொள்ள முடியுமா என்ன?
நீங்க கிழித்த கோட்டை என்றுமே தாண்டியதில்லை. பசங்க முகத்தைப்‌
பார்த்திண்டு சும்மா இருந்திருக்கேன்‌. இத்தனை நாளும்‌ என்‌ வரைக்கும்‌
நடந்தது நடந்து போச்சு. அதைப்பற்றி நான்‌ கொஞ்சங்கூட நினைக்க
வில்லை. ஆனால்‌ உங்களாலே தான்‌ என்‌ பசங்க கதி இப்படி ஆச்சு.
என்‌ குடும்பம்‌ அழிஞ்சு போச்சு. உங்களாலே தான்‌ என்‌ கூடப்‌ பிறந்த
அண்ணா தன்னோட மருமான்களைப்‌ பற்றி விசாரிப்பது கூட இல்லை.
அவர்‌ வீட்டில்‌ தான்‌ எத்தனை ஊர்களிலிருந்து பையன்கன்‌ வந்து தங்கிப்‌
படிக்கிறா. ஆனால்‌ தன்‌ மருமான்களை ஏன்‌, எங்கே என்றுகூடக்‌ கேட்கிற
தில்லை. அந்தப்‌ பீரேன்னோட அம்மா, ஒரு நாளைக்கு வந்து என்ன
வெல்லாம்‌ கொட்டிவிட்டுப்‌ போனா! ஏதோ அவள்‌ பையன்‌ பெங்காலி
என்கறதனாலே அவனை இந்தக்‌ காங்கிரஸ்காரா ஜில்லா போர்ட்‌ வேலை
யிலிருந்து எடுத்துட்டாளாம்‌. என்‌ மூஞ்சிக்கு நேரவே சொல்றா;
"வாத்தியார்‌ ஐயாவாம்‌, பெரிய வாத்தியார்‌ ஐயா! பெரிய எம்‌. ஏ.
யாம்‌! வெறும்‌ கழுதை தான்‌ தலையாரியா அதிகாரம்‌ பண்ணனும்‌
என்பதற்காக, காங்கிரஸிலே பெங்காலி பசங்க மூஞ்சியில்‌ கரியைத்‌
இட்டிண்டிருக்கா"ன்னு, ஐய்யய்யோ! என்ன ஆச்சு எனக்கு, எங்கே
பார்த்தாலும்‌ ஒரே இருட்டாயிருக்கே!

"காந்திஜீ, என்ன காரியம்‌ செஞ்சுட்டே நீ? எங்களை ஒரு பிச்சைச்‌
காரக்‌ குடும்பமாத்‌ தெருவிலே கொண்டு நிறுத்திட்டியே! நிஜம்மா
பிச்சைக்காரா தான்‌. மாசக்கடைசிலே இரண்டு காசு கையிலே நீ
வெச்சாத்தான்‌ நாங்க நாலு பிராணிகள்‌ சாப்பிட முடியும்‌. நான்‌
வணங்கும்‌ தெய்வங்களை யெல்லாம்‌ நகர்த்திவிட்டு உன்னையே
தெய்வமாப்‌ பூஜிச்சுண்டு வந்தேன்‌. உன்னாலேயே தான்‌ எனக்கு ஆப்த
மானவர்கள்‌, பந்துபாந்தவர்கள்‌ எல்லாரையும்‌ தள்ளி வச்சுட்டேன்‌.
அதுக்குப்‌ பிரதியாய்‌ நிறையக்‌ கொடுத்திருக்கே. நீ காட்டின வழியிலே
புருஷன்‌-மனைவிக்கு இடையே பூசல்தான்‌ ஏற்பட்டது. அப்பாவுக்கும்‌
பிள்ளைகளுக்கும்‌ அபிமானம்‌ என்கிற பிணைப்பு இல்லாமப்‌ போச்சு.
அண்ணனுக்குத்‌ தம்பி சத்துருவா மாறிப்‌ போய்விட்டான்‌. வீடு
இரண்டாகப்‌ போய்த்‌ துவம்ஸமாயிடுத்து. ஒவ்வொரு நாளும்‌ விளக்கு
வைச்சவுடன்‌ என்‌ இஷ்ட தேவகைகளின்‌ பேரைச்‌ சொல்வதற்குப்‌
பதிலாக உன்‌ பேரைச்‌ சொல்லி ஜபிச்சிண்டு இருந்தேன்‌. எவ்வளவோ
வருஷங்களுக்கு முன்‌ எங்கள்‌ ஆசிரமத்தில்‌ நீ தங்கியிருந்த அறையில்‌
நித்தியம்‌ விளக்கேற்றி வெச்சிண்டிருந்தேன்‌. ஒரு நாளாவது சர்க்கா
சுத்துவதை விட்டதில்லை. இதெல்லாம்‌ கடையில்‌ இதற்குத்‌ தானா?

பறையனை ஹரிஜன்‌ என்று கூப்பிட்டேன்‌. அரைத்துணி கூட இல்லாத
அவன்‌ பிள்ளையைச்‌ சமையலறைப்‌ பக்கத்து வராந்தாவிலே நீலு, பீலு
கூட உட்காத்தி வெச்சுச்‌ சாப்பாடு போட்டேன்‌. ஊர்‌ ஜனங்களெல்‌
லாம்‌ சிரிச்சா. ஆனால்‌ இதன்‌ பலன்‌ என்ன? துர்க்காவோட அம்மா
சரியாத்தான்‌ சொன்னா: வேணும்னா அந்தச்‌ சுதேசிகளுக்காக
உழைக்கணும்னா உழைச்சுக்கோ. ஆனால்‌ இந்த அக்கிரமமெல்லாம்‌
பண்ணுதே. தேவதைகள்‌ அபசாரம்‌ மட்டும்‌ நல்லதுக்கில்லை' என்றாள்‌.

அப்போதெல்லாம்‌ உன்‌ முகக்தையே பார்த்துக்கொண்டு அவ
சொன்னதையெல்லாம்‌ காதிலே வாங்கிக்கலே. இன்னிக்கு உள்ளூற
அவள்‌ சொன்னது புரியறது. இன்னிக்கு மட்டும்‌ இங்கே துர்க்காவோட
அம்மா, கேதனின்‌ அம்மா, ஏன்‌ ஜிதனின்‌ அம்மா, என்‌ ஓரகத்தி
இருந்தா அவா கழுத்தைக்‌ கட்டிண்டு ஒரு குரல்‌ அழுது இருப்பேன்‌.
மனசு கொஞ்சம்‌ லேசாகும்‌. எனக்கு மஹாத்மா வேண்டாம்‌. அவர்‌
மூஞ்சி ஒரு சன்யாஸி மூஞ்சியாட்டமாவா இருக்கு? சீ, என்ன
பண்ணிண்டு இருந்திருக்கேன்‌ இத்தனை நாளா? இந்த லோகத்தில்‌
இருக்கிற மனுஷாள்‌ எல்லாம்‌ சேர்ந்துண்டு என்ன என்னவெல்லாம்‌
பண்ண வெச்சிருக்கா? என்‌ உடம்பைப்‌ பிச்சுப்‌ பிச்சுத்‌ தின்னுடலாம்னு
தோன்றது. மண்டையை இடிச்சுண்டு சாகணும்‌ போல இருக்கு.
முடியாது, இனிமேலும்‌ படமுடியாது. இந்தச்‌ சர்க்காவைத்‌ தூள்‌
தூளாக உடைச்சுத்‌ தூக்கி விட்டெறியணும்‌. இந்த மேஜைலே தானே
வெச்சிருந்தேன்‌ .

சர்க்காவை எடுக்கிறதுக்காக எழுந்து உட்கார்ந்து கொள்கிறேன்‌.
எழுந்து நிற்க முடியுமா? இடது பக்கம்‌ தலை இரும்புக்‌ குண்டுபோலக்‌
கனக்கிறது. யாரோ என்‌ தலையைத்‌ தலைகாணி மேலே சாய்ச்சு
வைக்கிறா. பஹுரியாஜி, கமலா தேவி இரண்டு பேரும்‌ அலறிண்டு
வரா.

"எதுக்காக எழுந்தே பங்காளி அம்மா? என்ன தேட? ஏன்‌ இப்படி
நாலு பக்கமும்‌ வெறிச்சுப்‌ பார்க்கிறே? படுத்துக்கோ, தலையிலே
கொஞ்சம்‌ ஜில்லுனு தண்ணி தெளிக்கட்டுமா?"

எல்லாரும்‌ சேர்ந்து என்னைக்‌ கட்டாயப்படுத்தி, படுக்க வெச்சுடறா.
எதைத்‌ தேடினேன்‌ என்று அவர்களிடம்‌ சொல்ல முடியாது. உடனே
எனக்கு மூளை கலங்கிப்‌ போச்சுன்னு நினைச்சுப்பா. இப்பவே என்ன
நினைச்சிண்‌ டிருக்காளோ, யார்‌ கண்டா? நெத்தியிலே 'ஒடிகலோன்‌'
தடவறா. வார்டில்‌ இருக்கிறவா எல்லாரும்‌ ஒவ்வொருத்தரா எழுந்து
வந்து என்‌ படுக்கையைச்‌ சுத்திண்டு நிக்கறா. கல்கட்டி உலை
துருத்தி மாதிரி மூச்சு வாங்கிண்டு, லூஸி ஜபோதரிணியைக்‌ கூப்பாடு
போட்டு அழைக்கிறா. அவளிடம்‌ என்னவெல்லாமோ சொல்லிண்டு
இருக்கா. என்னைப்‌ பத்தித்தான இருக்கணும்‌. அவ இப்ப அமர்க்களம்‌
பண்ணி ஆஸ்பத்திரிக்கு ஆள்‌ அனுப்பி ரகளை பண்ணாமல்‌ இருக்கணும்‌.

சகாவதி மெதுவா, எங்கிட்டெயிருந்து தூங்கிண்டிருக்கிற
லாட்லியை எடுத்துண்டுட்டா, அவளுக்கு என்ன பயமோ, நான்‌
அவள்‌ குழந்தையை ஏகாவது செஞ்சடுவேனோன்னு? எடுத்துக்கோடி
அம்மா எடுத்துக்கோ, எது நல்லதுன்னு படறதோ அதைச்‌ செய்‌.
அவனோட அம்மா நீதானே! அவனுக்கு எது நல்லது என்பது உன்னைவிட
எனக்கு அதிகமாத்‌ தெரியுமா என்ன? அவா எல்லாரும்‌ என்னைச்‌
சுத்தி நாலு பக்கமும்‌ நிசப்தமா உட்கார்ந்து இருக்கா. ஊசி
விழுந்தாக்கூடச்‌ சப்தம்‌ கேட்கும்‌. கை விசிறி வீசற சப்தம்‌ ஒண்ணு
தான்‌ கேட்கிறது. 'போ-ஓங்‌'னு சந்தம்‌ போட்டுண்டு ஒரு வண்டு
தனியாச்‌ சுத்திண்டிருக்கு, சடக்னு கீழே விழுந்துடுத்து. மறுபடியும்‌
மேலே எழும்புகிறது. மறுபடியும்‌. எதிலேயோ இடிச்சுண்டு ழே
விழுந்துடறது. இப்போ மேலே வரல்லே, இன்னும்‌ வரல்லே.
இப்போ மேலே வரும்‌. ஒண்ணு, ரெண்டு" என்று பத்து. வரை
எண்ணணும்‌. பத்து எண்ணுவதற்குள்‌, அது கீழே விழுந்துடுத்துன்னா ,
பீலு ஒரு நாளும்‌ பிழைக்க மாட்டான்‌. அது கீழே விழறதுக்கு
முன்னாடி நான்‌ பத்து எண்ணிவிட்டேன்னா? பகவான்‌ எப்படியாவது
பீலுவைக்‌ காப்பாத்தியே விட்டுடுவார்‌. ரொம்ப வேகமாக
எண்ணணும்‌, எவ்வளவு வேகமாக முடியுமோ அவ்வளவு வேகமா.

இதோ, மேலே கிளம்பிடுத்து. ஒண்ணு, ரெண்டு, மூணு, நாலு, அஞ்சு,
ஆறு; ஏழு, ஐய்யய்யோ வண்டு கீழே விழுந்துடுத்தே! பகவானே!
என்ன பண்ணிட்டே நீ? கொஞ்சம்‌ இருந்த நம்பிகையையும்‌
உடைத்துப்‌ போட்டு விட்டாயே! விட்டுத்‌ தள்ளு. இந்த அசட்டு
எண்ணத்துக்கெல்லாம்‌ தலைகால்‌ என்று ஏதாவது இருக்கா என்ன?
நானே உண்டாக்கினேன்‌. நானே அழிச்சுப்‌ போட்டுட்டேன்‌.
வண்டைப்பற்றி நான்‌ நினைச்சது ஒரு நாளும்‌ சரியில்லே. எல்லாம்‌
பகவானுடைய கையிலே. இந்தப்‌ பகவானைத்தான்‌ நான்‌ இத்தனை
நாளா எவ்வளவு அவமரியாதையா நடத்திக்‌ கொண்டிருக்கேன்‌ .

அம்பா ! பூர்ணேசுவரி! என்‌ தவறுகளையெல்லாம்‌ மன்னிச்சுடு தாயே!
உன்‌ அருள்‌ கடாட்சத்தால்‌ தான்‌ பீலு என்‌ வயத்தில்‌ வந்து பிறந்தான்‌ .
உன்‌ பேர்‌ தானே பீலுவுக்கு வைத்தேன்‌, 'பூரணன்‌' என்று. என்‌
குடும்பம்‌ பூராவும்‌ உன்‌ கோவில்‌ மகாபிரசாதத்தைச்‌ சாப்பிடுவ
தில்லை என்று உனக்கு என்‌ பேரில்‌ கோபமா? பீலுவுக்கு உடம்புக்கு
வந்தபோது வேண்டிண்டேனே, அதைப்‌ பூர்ணேசுவரி கோவிலில்‌
செலுத்திட்டேனோ? ஞாபகம்‌ வர மாட்டேங்கிறதே, மறந்து போயிட்‌
டேனோ? பார்த்தியா, பார்த்தியா? ஒரு சின்ன மறதியிலேந்து
என்ன என்ன விபரீதம்‌ எல்லாம்‌ வரது? அம்மா, பூர்ணேசுவரி? ஏன்‌
இந்த விஷயத்தை முன்னேயே எனக்கு ஞாபகப்படுத்‌தலே? ஊஹும்‌,
இல்லை. கட்டாயம்‌ பிரார்த்தனை செலுத்தியாச்சு. ஆனா, ஏன்‌
இப்படியெல்லாம்‌ ஆச்சு? "அம்பா, நீ மகா சக்தி வாய்ந்த தேவி.
பீலு உன்‌ குழந்தை. இந்த ஒரு தடவை அவனைக்‌ காப்பாத்திடு.
அப்புறம்‌ உனக்கு ஒரு அபசாரமும்‌ செய்யவே மாட்டேன்‌. உன்னைவிட
காந்தி மேலானவர்னு ஒரு நாளும்‌ நினைச்சுக்க மாட்டேன்‌ . பைரம்தான்‌
கோவிலில்‌, பீலு பிறந்தபோது மரத்தில்‌ கட்டின செங்கல்லை அவிழ்த்து
விட்டேனா? ஆமாம்‌, ஜிதேன்‌ அம்மா கூடத்தானே போயிருந்தேன்‌ .
அப்போ கூடக்‌ காலில்‌ பாத்திரம்‌ விழுந்து விரல்‌ நசுங்கிப்‌ போயிருந்ததே.
அப்போதான்‌ நான்‌ தப்பு பண்ணியிருக்கணும்‌. வேற ஏதோ செங்கல்லை
அவிழ்த்து விட்டிருக்கணும்‌. ஆமாம்‌, அப்படித்தான்‌ இருந்திருக்கணும்‌ .
அத்தனை செங்கற்களில்‌ எப்படிச்‌ சரியா அடையாளம்‌ கண்டுபிடிக்க
முடியும்‌?

அந்தச்‌ சரஸ்வதி வீட்டுக்குப்‌ பக்கத்திலேயே ஓர்‌ அரசமரம்‌ இருக்கு.
அதன்‌ வேரில்‌ எப்போதும்‌ குங்குமம்‌, சிந்தூரம்‌ தடவியிருக்கும்‌. அந்த
மரத்தடியிலேதான்‌ இருக்கு, 'டிஹிவார்‌' என்னும்‌ கிராம தேவதை.
பூஹி என்றால்‌ கிராமத்து எல்லை என்று அர்த்தம்‌. மண்ணாலே செய்த
குதிரைகளை அந்தத்‌ தேவதைக்குக்‌ காணிக்கையாகச்‌ செலுத்துவா.

சரஸ்வதியின்‌ அம்மா சொன்னாள்‌: "காலரா, பஞ்சம்‌, அது,
இதுன்னு வரும்போது, அம்பாளின்‌ அருளினால்‌ இந்தத்‌ தேவதை
கிராமத்தைச்‌ சுற்றிப்‌ பாரா கொடுக்குமாம்‌. கிராமத்துத்‌ தலையாரி
எவ்வளவோ இரவுகளில்‌ கண்ணாலேயே பார்த்திருக்கானாம்‌."

சரஸ்வதி அம்மாகிட்ட ஒண்ணும்‌ சொல்லல்லே. ஆனா மனசுக்‌
குள்ளேயே சிரிச்சுண்டேன்‌. அறுபது முழ உயரமுள்ள டிஹிவார்‌
தேவதை குதிரைமேலே ஏறிக்கொண்டு சவாரி செய்வதா? இது
எங்கேயாவது முடியுமா? டிஹிவார்‌ தேவதை அப்போ நான்‌ நினைச்சிண்‌
டதைக்‌ கட்டாயம்‌ புரிஞ்சிண்டு இருக்கணும்‌. அதனாலேயே என்பேரில்‌
கோபித்துக்கொண்டு என்னை இந்த நிலைக்குக்‌ கொண்டு வந்துடுத்து.
இல்லேன்னா, அவா கிராமத்துச்‌ சரஸ்வதியைப்‌ பீலு கல்யாணம்‌ செய்து
கொள்வகை நிறுத்திவிட்டேன்‌ என்கிற கோபத்தால்‌ இப்படிச்‌
செஞ்சிருக்குமோ?

ஹே! டிஹிவார்‌ தேவதையே! இன்று என்‌ பீலுவைக்‌ காப்பாற்றி
விடு. அதற்குப்‌ பிறகு உனக்கு என்ன பிரியமோ அதையெல்லாம்‌
செய்கிறேன்‌. தேவதைகள்‌, நீங்கள்‌ எல்லாம்‌ கோபித்துக்‌ கொண்டால்‌
எங்களைப்‌ போன்ற சாமானிய மனிதர்கள்‌ எப்படிப்‌ பிழைக்கிறது?

'அதோ! அதோ!" மோட்டார்‌ ஹார்ன்‌ சப்தம்‌. அப்படின்னா...
என்‌ பீலு?

அந்தப்‌ பச்சை பாட்டிலை யாரோ என்‌ மூக்கு கிட்டே பிடிக்கிறா.

---
