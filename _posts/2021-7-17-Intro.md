---
layout: post
comments: true
title: முன்னுரை
---

## முன்னுரை

**வங்க நாவல்‌ யுகமும்‌, ஜாகரியும்‌**

வங்க நாவல்‌ இலக்கியம்‌ 'ஆலாலேர்‌ கரேர்‌ துலால்‌' (1858)
என்ற நவீனத்துடன்‌ தொடங்குவதகாகப்‌ பொதுவாகக்‌ கணிக்கப்படு
கிறது. இந்த நூலில்‌ ஆசிரியர்‌ ஓரளவு விஷய ஞானமும்‌ உணர்ச்சிப்‌
பாங்கும்‌ வெளியிட்டுள்ளார்‌. எனினும்‌, வங்க நாவல்‌ இலக்கிய த்தின்‌
முதல்‌ முக்கிய புருஷர்‌ பங்கிம்‌ சந்திர சட்டோபாத்யாயா தாம்‌
என்பதில்‌ சந்தேகம்‌ இல்லை.

இந்தச்‌ சந்தர்ப்பத்தில்‌ ஒரு விஷயத்தை ஏற்றுக்கொள்வது உசிதம்‌.
ஒரு நாவலுக்கு உரித்தான லட்சணங்களை 'ஆலாலேர்‌ கரேர்‌ துலால்‌'
கொண்டிருக்கிறது என்றாலும்‌, ஒரு நாவலுக்குத்‌ தேவையான உயிர்த்‌
துடிப்பு அதில்‌ இல்லை. வங்காள நாவலை ஒரு சக்தி வாய்ந்த கலைப்‌
படைப்பாக உருவாக்கியது பங்கிம்சந்திரா்‌ தாம்‌. அவர்‌ படைத்த
பாத்திரங்களின்‌ பொங்கியெழும்‌ தனிமனித வேட்கைகளைப்‌ பற்றிச்‌
சந்தேகமே இல்லை. இந்தப்‌ பாத்திரங்களின்‌ வாழ்க்கை நெறிகள்‌,
வெற்றி தோல்விகள்‌ ஆகியவற்றின்‌ சம்பந்தமாய்‌ நூலாசிரியரின்‌
பத்தொன்பதாம்‌ நூற்றாண்டு நோக்குகள்‌ பற்றியும்‌ சந்தேகம்‌ இல்லை.

அவருடைய சமூக நாவல்களில்‌ நடமாடும்‌ பாத்திரங்கள்‌ அந்த
யுகத்தில்‌ புதிதாக எழுச்சி பெற்ற “பத்ரலோக்‌" வர்க்கத்தின்‌ மனப்‌
பாங்கைப்‌ பிர திபலிக்கின்றனர்‌ என்பதிலும்‌ ஐயமில்லை. எனினும்‌,
நூறு வருஷங்களுக்குப்‌ பிறகு திரும்பிப்‌ பார்த்தால்‌, அந்த யுகத்து
உயர்‌ வர்க்கத்து மக்களான அவருடைய பாத்திரங்கள்‌ ஒரு குறுகிய,
அடைசலான, சமூக அமைப்பில்‌ அகப்பட்டுக்கொண்டு தங்களை
அநாவசியமாக அந்தவலையில்‌ வதைத்துக்‌ கொண்டார்கள்‌ என்று தான்‌
தோன்றுகிறது. இருந்தாலும்‌, அவர்‌ படைத்த பெண்‌ பாத்திரங்களை
மறக்கவோ ஒதுக்கித்‌ தள்ளிவிடவோ முடியாது.

தனித்துவத்திலோ, தொனியிலோ குண அமைப்பிலோ, ஜீவத்‌
துடிப்பிலோ, அன்றாட வாழ்க்கையைப்‌ பிரதிபலிப்பதிலோ சைபலினி
(சந்திரசேகர்‌, 1875) மறக்க முடியாத படைப்பு. ரோஹிணி
(கிருஷ்ணகாந்தரின்‌ உயில்‌, 1878) இணையில்லா தவள்‌.  மிருண்மயி
(கபாலகுண்டலா, 1866) கணத்துக்குக்‌ கணம்‌ ஆச்சரிய மூட்டுபவள்‌ .
அவரது உயர்‌ வர்க்கத்து ஆண்‌ பாத்திரங்கள்‌ ஒரு போலி ஒருமையைத்‌
தேடி வீணே அலைந்தனர்‌ என்றாலும்‌, அவருடைய பெண்‌ பாத்திரங்கள்‌
தேவி செளதுராணி' (1884)யில்‌ கூட, அதன்‌ குறுகிய கற்பனையில்‌
கூட--துடிப்புடன்‌ , உண்மையினின்று பிறழாத உணர்ச்சியுடன்‌ ,
வாழ்க்கையை நுகர்ந்தனர்‌.

வீட்டுக்குள்ளேயே இருக்கும்‌ பெண்களுக்கும்‌ வெளியுலகில்‌ நடமாடும்‌
ஆண்களுக்குமிடையேயுள்ள வேற்றுமை--சாரமற்ற ஆண்‌ மகனுக்கும்‌
துடிப்புள்ள பெண்மணிக்கும்‌ இடையே உள்ள தூரம்‌--தங்கள்‌
தேவைக்காகப்‌ பிரிட்டிஷ்‌ அதிகார வர்க்கம்‌ ஏற்படுத்திக்கொண்ட
காலனி ஆட்சிச்‌ சூழலில்‌ உழலும்‌ இந்திய மத்திய வர்க்கத்தின்‌
சாபக்கேடு போலும்‌.

ரவீந்திரநாதரைப்‌ பொறுத்தவரை, நமது மத்திய வர்க்கத்தின்‌
சிதைவுகளை அவர்‌ சோகேர்‌ பாலி (1903)யிலேயே இனம்‌ கண்டு
விட்டார்‌. அவருடைய ஆண்‌ பாத்திரங்கள்‌ இந்த முழுமையின்மையை
எதிர்த்துப்‌ போராடியுள்ளனர்‌. கதாநாயகர்களைப்‌ பற்றிய இத்தகைய
நோக்கின்‌ காரணமாக, அவருடைய நாவல்கள்‌ மெலோ ட்ராமா
போன்றிருந்தாலும்‌, உண்மையில்‌ இந்தப்‌ பாத்திரங்கள்‌ உள்மன
இறுக்கங்களுடன்‌ போராடிக்‌ கொண்டிருக்கும்‌ தனி மனிதர்கள்.
இத்தகைய உயிர்ப்புள்ள பாத்திரங்களில்‌ கோரா, சதீஷ்‌, அதிந்திரா,
மறக்க முடியாதவர்களாக எப்பொழுதும்‌ இருப்பர்‌. மேலும்‌,
இவரது பெண்‌ பாத்திரங்களின்‌ விசேஷத்துவத்தை நாம்‌ மனத்தில்‌
கொள்ள வேண்டும்‌. பினோதினி, ஸுசரிதா, தாமினி, குமு, ஏலா--
இவர்களில்‌ எவருமே செல்வமும்‌ செழிப்பும்‌ நிறைந்த சூழ்நிலையிலிருந்து
வந்தவர்கள்‌ அல்ல. வறுமையிலும்‌, துன்பத்திலும்‌ உழன்று வெளிவந்த
வாழ்க்கை, இவர்களுடையது .

நம்‌ நாட்டில்‌ கட்டுப்பாடுகளால்‌ முடக்கப்பட்ட வாழ்க்கைகளின்‌
வரம்புகளுக்கு உள்ளே இருந்து கொண்டே தம்‌ தனித்துவத்தை
வளர்த்துக்‌ கொண்டவர்கள்‌ இவர்கள்‌. அவருடைய கடைசிக்‌
காலத்தில்‌ எழுதிய சேஷர்‌ கபிதா (1929) என்ற ரொமான்டிக்‌
நாவலின்‌ நாயகி லாவண்யா, தானே சம்பாதித்து வாழ்க்கை நடத்தும்‌
governess. உண்மையிலேயே, சோகர்‌ பாலி என்ற நாவலுடன்‌ தான்‌
வங்காள நாவலின்‌ இருபதாம்‌ நூற்றாண்டுக்‌ காலகட்டம்‌ துவங்கியது
என்று சொல்லவேண்டும்‌ .

இதற்குப்‌ பிறகு தான்‌ பங்கம்‌ சந்திரர்‌ வளர்த்த, பாத்திரங்களையும்‌,
நிகழ்ச்சிகளையும்‌ புறத்திலிருந்து வர்ணிக்கும்‌ நாவல்‌ உத்தி
வழக்கிலிருந்து விலக்கப்பட்டது. இறுக்கம்‌ நிறைந்த மனப்‌
போராட்டங்கள்‌ கூடிய நாவல்களின்‌ காலம்‌ தொடங்கியது. தனி
மனிதத்துவம்‌ முதலிடம்‌ பெற்றது. இதையெல்லாம்‌ துவக்கி
வைத்தவர்‌ ரவீந்திரநாத்‌ தான்‌. அவரது கோரா, (1910) சதுரங்க்
(1913) என்ற இரண்டு நாவல்களில்‌ நாயக நாயகள்‌ மனங்களில்‌
வெதும்பும்‌ தனி வேதனைகள்‌ உன்னத கவலைக்கே உரித்தான
உண்மையுடன்‌ சித்திரிக்கப்பட்டுள்ளன. இரண்டும்‌ பல நூற்றாண்டு
களுக்கு முன்‌ எழுதப்பட்டவையென்றாலும்‌, இன்றும்‌, கெளரவத்துக்‌
குரிய கலைநயமும்‌ கட்டுக்கோப்பும்‌ கொண்டவையாகக்‌ காட்சி
தருகின்றன.

பங்கிம்‌ சந்திரரின்‌ நாயக நாயகிகள்‌ மலை போன்ற நிகழ்ச்சிகளால்‌
எழுப்பப்‌ பெற்று கீழே விழுகின்றனர்‌. ரவீந்திரநாதரின்‌ நாவல்களில்‌
இத்தகைய பரிமாணத்தில்‌ நிகழ்ச்சிகள்‌ இல்லை. ஆனால்‌ அசாதாரண
பாத்திரங்களின்‌ தனித்துவத்தின்‌ ஸ்பரிசத்தால்‌ சாதாரண சம்பவங்கள்‌
கூட அசாதாரணமானவைகளாகி விடுகின்றன. ரவீந்திரநாத்‌ நிகழ்ச்சி
களில்‌ எழும்‌ இறுக்கங்களை - தனிமனிதன்‌ உண்மையான வாழ்க்கை
லயத்தைக்‌ கண்டுபிடிக்கும்‌ உத்தேசத்துடன்‌ -- தேடுகிறார்‌. கோரா
வின்‌ பூர்விகத்தை வாசகர்களிடமிருந்து மறைக்கும்‌ மெலோ ட்ராமா
ரவிந்திர நாதரின்‌ ஒப்புதலுடன்‌ செய்யப்பட்டதல்ல. வங்காள நாவல்‌
என்ற கலைப்படிமத்தின்‌ சிருஷ்டிகர்த்தா பங்கிம்‌ சந்திரர்‌ தாம்‌
என்றாலும்‌, ரவிந்திரநாதரே இதை வங்க மத்திய வர்க்கம்‌ தன்‌
வேட்கைகளை வெளியிட்டுத்‌ தன்னை இனம்‌ கண்டுகொள்ளும்‌ சாதன
மாக மாற்றியவர்‌.

தசை ரத்த நாளங்களாலாகிய மனிதர்களின்‌ பேரார்வங்கள்,
நிராசைகள்‌ ஆகியவற்றின்‌ உருவங்களைப்‌ பங்கிம்சந்திரர்‌ வடித்தெடுத்‌
துள்ளார்‌. ரவீந்திர நாதரோவெனில்‌ ஒரு தனிமனிதனின்‌ நிறைவுக்கு
ஏற்படும்‌ தடங்கல்களைப்‌ புரிந்து கொள்ளுவதற்கு மீண்டும்‌ மீண்டும்‌
முயன்றார்‌. இதன்‌ காரணமாகத்தான்‌ அவர்‌ நாவல்களில்‌ எவை
இரண்டுமே ஒன்றைப்‌ போல்‌ மற்றொன்று--அதன்‌ தொனியில்‌, அதன்‌
அமைப்பில்‌--இருப்பதில்லை.

பங்கிம்சந்திரரின்‌ நாவல்கள்‌ classical architecture போன்றவை.
அவரது எந்த முக்கியமான அத்தியாயங்களிலும்‌ நிகழ்ச்சிகள்‌ நாடக
பாணியில்‌ விரிந்து வளரும்‌ தன்மை நினைவு கூறத்தக்கது. ரவிந்திர
நாதரின்‌ நாவல்களில்‌ ஓர்‌ அறிவு ஜீவியின்‌ தேடலுக்கு (intellectual quest) முக்கியத்துவம்‌ அளிக்கப்பட்டுள்ளது. எனவே 'சார்‌ அத்யாய்‌'
(1934) என்ற நாவலின்‌ கடைசி அத்தியாயத்தைத்‌ தவிர்த்து
அவருடைய படைப்புகளில்‌ எங்கும்‌ 'மெலோ ட்ராமா' இல்லை.

ஏற்கெனவேயே பாரதி என்ற பத்திரிகையில்‌ நெடுங்கதையாகப்‌
பிரசுரிக்கப்பட்டிருந்தாலும்‌, சரத்சந்திரரின்‌ 'பரோதீதி' புத்தக
வடிவில்‌ முதல்‌ முதலாக 1913இல்‌ வெளிவந்தது. ரவிந்திரநாதரின்‌
'சதுரங்க்‌' 1915இல்‌ பிரசுரிக்கப்பட்டது. பரோத்தியைப்‌ போல்‌
சதுரங்க் ஜனரஞ்சக மதிப்பைப்‌ பெறவில்லை என்பதைச்‌ சொல்லத்‌
தேவையில்லை. குறிப்பிட வேண்டிய விஷயம்‌ என்ன வென்றால்‌
சரத்சந்திரர்‌ நன்கு வடித்த, திருப்தி அளிக்கும்‌ முடிவுகளுடன்‌ கூடிய
கதைகள்‌ எழுத ஆரம்பிப்பதற்கு முன்னரே, ரவீந்திரநாதர்‌ நாவல்களைத்‌
திருப்திகரமான முடிவுகளுடன்‌ கூடிய கதைகள்‌ என்ற எல்லைக்கு
அப்பால்‌ எடுத்துச்‌ சென்றுவிட்டார்‌. சதுரங்கிலிருந்தே அவர்‌ நாவலின்‌
வடிவத்தை (form) உடைக்கத்‌ தொடங்கி விட்டார்‌. அவர்‌ விஷயத்தில்‌
ஒன்று ஊர்ஜிதமாயிற்று: ஒரு சிறந்த எழுத்தாளர்‌ சாதாரண நியதி
களையோ, பழக்கத்தில்‌ இருக்கும்‌ உத்திகளையோ கையாளவில்லை
யென்றால்‌ அதற்குக்‌ காரணம்‌ ஏதோ சோதனைக்காகவே சோதனை
செய்யும்‌ லாகிரி என்பது அல்ல. வாழ்க்கையின்‌ சிக்கல்களை ஆழ்ந்து
பரிசலித்து வெளியில்‌ கொண்டு வரவேண்டும்‌ என்ற உத்வேகம்‌ தான்‌
காரணம்‌. ரவீந்திரநாதர்‌ சதுரங்கின்‌ அமைப்பில்‌ புதிய பாணிகளைக்‌
கையாளத்‌ தொடங்கிய காலத்தில்‌ தான்‌ ஐரோப்பாவிலும்‌--முக்கிய
மாக இங்கிலாந்தில்‌-- நாவல்களின்‌ அமைப்பு முறைகளில்‌ மாறுதல்கள்‌
தோன்ற ஆரம்பித்தன.

இத்தகைய சிக்கல்களால்‌ சரத்சந்திரர்‌ தம்மைக்‌ குழப்பிக்‌ கொள்ள
வில்லை. சொல்வதற்கென்று விசேஷமாக எதுவும்‌ அவரிடம்‌ இல்லை.
நர, நாரிகளின்‌ உடல்களிலிருந்து வேரெடுத்து வளர்ந்த தவிர்க்க
முடியாத பலாபலன்களைப்‌ பங்கிம்சந்திரர்‌ படம்‌ பிடித்துக்‌ காட்டினார்‌.
ரவீந்திரரோ தனிமனிதனின்‌ உள்மனப்‌ பரிணாமங்கள்‌ பற்றி எழுதினார்‌.
சரத்சந்திரரோ என்றால்‌ மானிடருக்கு, முக்கியமாகப்‌ பெண்களுக்கு,
அன்புக்கும்‌ ஆதரவுக்கும்‌ மறுக்க முடியாத உரிமை உண்டு என்பதைப்‌
பற்றிப்‌ பேசினார். சாதாரண வாசகர்‌ கூட்டம்‌ ரவீந்திர நாதரின்‌
உயர்‌ வர்க்கத்தைச்‌ சேர்ந்த பக்குவப்பட்ட கதா நாயக நாயகிகளை
எட்டிப்‌ பிடிக்க முடியாதவர்களாக இருந்த நிலையில்‌; 'பாரதி'க்‌ குழு
எழுத்தாளர்களின்‌ செயற்கைப்‌ பட்டினவாடை, போலிப்‌ பொலிவு
பெற்ற 'ரொமான்டிஸிஸம்‌' நிறைந்த எழுத்துகளில்‌ அன்றாட
வாழ்க்கை பிரதிபலிக்காமல்‌ இருந்த காலத்தில்‌; இதை உடனடியாகத்‌
தொடர்ந்து வந்த, மிகவும்‌ பாராட்டப்பட்ட 'கல்லோல்‌' இயக்கம்‌,
வெளிநாட்டு மவுசை நகல்‌ செய்வதாக அமைந்த நிலையில்‌; சரத்சந்திரர்‌
தான்‌ நமது மலினமான வாழ்க்கையின்‌ மீது யதார்த்தமும்‌ கவிதையும்‌
கலந்த ஒளி பாய்ச்சினார்‌ .

கட்டுப்‌ பெட்டிகளான வங்க மத்திய வர்க்கம்‌ தங்கள்‌ வாழ்க்கையைத்‌
துக்க ஒளி நிறைந்த ஒரு கவிதையாகச்‌ சரத்சந்திரரின்‌ நாவல்களில்‌
கண்டு அநுபவித்தனா்‌. 'கிருஹதாஹம்‌' (1920) தவிர, மற்ற
எல்லா நாவல்களுக்கும்‌ இது பொருந்தும்‌. எந்தச்‌ சமுதாயத்தின்‌
பொருளாதார அமைப்புகள்‌ தகர்ந்து சிதறிக்‌ கொண்‌ டிருக்கின்றனவோ
அந்தச்‌ சமுதாயத்தின்‌ மூலங்களைப்‌ பற்றி அவர்‌ ஒரு வினாக்கூட எழுப்பிய
இல்லை, சிதைந்து வரும்‌ சமுதாயத்தின்‌ நடுவில்‌ நின்று கொண்டு அவர்‌
செய்ததெல்லாம்‌, டிக்கன்ஸ்‌ மாதிரி, தனிமனிதனின்‌ அநுதாபத்தை
யும்‌ நியாய உணர்ச்சியையும்‌ யாசித்ததுதான்‌. டிக்கன்ஸ்‌ மாதிரியே,
சரச்சந்திரர்‌ ஒரு grear entertainer. அவரது விசால இதயத்தைப்‌
பற்றிச்‌ சந்தேகமேயில்லை. எனினும்‌, அநுதாப உணர்ச்சியினால்‌
மட்டுமே ஒருவர்‌ சிறந்த இலக்கியாசிரியாராகி விடமுடியுமா என்பது
சந்தேகம்‌.

**II**

தனது மூன்றாவது கட்டத்தை வங்காள நாவல்‌ இந்த நூற்றாண்டின்‌
நாற்பதுகளில்‌ எட்டிப்‌ பிடித்தது. இந்தக்‌ காலத்திய வங்காள நாவ
லாசிரியர்கள்‌ என்று குறிப்பிடப்‌ படுபவர்கள்‌, இனிமேல்‌ வங்காள
நாவல்‌, பங்கிம்‌, ரவீந்திரர்‌ போன்ற மேதைகள்‌ திளைக்கும்‌ களன்‌ அல்ல
என்பதை நிரூபித்தனர்‌. எனினும்‌, கணிசமான எண்ணிக்கையில்‌
நாவலாசிரியர்கள்‌ வங்காள நாவலைப்‌ பல வகையில்‌ இந்தக்‌ கால
கட்டத்தில்‌ வளப்படுத்தினர்‌. பிராந்திய நாவல்‌ பிறந்தது. ஃப்ராய்டின்‌
மனோதத்துவமும்‌, மார்க்ஸின்‌ சமூகக்‌ கருத்துகளும்‌ சகபாடிகளாக
வங்காள நாவல்களில்‌ வசித்தன. தேசியப்‌ பிரச்னைகள்‌ இடம்‌ பெற்றன.
இவையெல்லாம்‌ கல்லோல்‌ (1923) காலத்து வேட்கைகளின்‌ சிறகடிப்பு
என்று தோன்றலாம்‌. ஆனால்‌, கல்லோல்‌ குழுவில்‌ சிறிதளவே பங்கு
பெற்றவர்கள்‌--சிலர்‌ சம்பந்தப்பட்டவரை, அது கூட இல்லை--
கைகளில்‌ தான்‌ மேலே சொன்ன விஷயங்கள்‌ உருப்பெற்றன.

பிராந்திய இலக்கியமென்பது ஸைலஜானந்தாவுடன்‌ தொடங்கியது
என்றாலும்‌, அதற்கு முழுமை கொடுத்தது தாராசங்கர்‌ பந்தோ
பாத்யாயாதான்‌. புறக்கணிக்கப்பட்ட வர்க்கத்தின்‌ முதல்‌
முதலாகப்‌ ப்ரேமேன்‌ மித்ராவின்‌ படைப்புகளிலும்‌ ஜுபனாஷ்வர்‌
எழுதிய படல்டாங்கார்‌ பாஞ்சாலியிலும்‌ தென்பட்டனர்‌ என்பது
என்னவோ உண்மைதான்‌. ஆனாலும்‌ மாணிக்பந்தோபாத்யாவின்‌
படைப்புகளில்‌ தான்‌ இவர்கள்‌ முறையாக நாவல்‌ வடிவில்‌ வருவதைப்‌
பார்க்கிறோம்‌.

விபூதிபூஷன்‌ பந்தோபாத்யாயா 'பதேர்‌ பஞ்சாலி' (1922),
'அரண்யக்‌' (1938) என்ற இரண்டு நாவல்களிலும்‌ ஒரு புதிய வழியை
வகுத்துக்கொடுத்தார்‌. தாராசங்கரின்‌ 'கணதேவதா' (1982), 'கவி'
(1942), மாணிக்‌ பந்தோபாத்யாளின்‌ 'பூதூல்‌ நாசேர்‌ இதிகதா'
(1936) 'பத்மா நர்‌ மாஞ்‌சி' (1936), விபூதி பூஷன்‌ பந்தோபாத்‌
யாயாவின்‌ மேலே குறிப்பிடப்பட்ட இரண்டு நாவல்கள்‌--இவை
யெல்லாம்‌ இந்தக்‌ காலகட்டத்தின்‌ சில குறிப்பிடத்தக்க நாவல்கள்.
இந்நாவல்களுக்கு இடையேதான்‌ எவ்வளவு வித்தியாசங்கள்‌!
விஷயத்திலும்‌, உத்திகளிலுந்தான்‌ எத்தனை வேற்றுமைகள்‌! எனினும்‌,
முப்பதுகளில்‌ பெயரெடுத்த, தன்னடக்கம்‌ மிக்க நாவலாசிரியர்கள்‌
தமது உழைப்பு, கூர்நோக்கு, அயராது வினாவெழுப்பும்‌ தன்மை,
ஆகியவற்றால்‌ வாழ்க்கையின்‌ பல ரூபங்களையும்‌, நமது தேசத்தின்‌
எல்லைகளில்‌ சிதறி வாழும்‌ மக்களையும்‌ நமக்கு அறிமுகப்படுத்தி
யுள்ளனர்‌. மேலும்‌, இந்த நாவலாசிரியர்கள்‌ ஒரு தனிப்பா த்தி
ரத்தையும்‌ அவனது இனத்தையும்‌ தனிமைப்படுத்துவதில்‌--இவைதான்‌
இந்நாவல்களின்‌ சிறப்பு--வெற்றி கண்டுள்ளனர்‌.

பனபூல்‌ (இவரது உண்மைப்‌ பெயர்‌ பலாய்சந்திர முகோபாத்யாய)
இக்காலத்திய மற்றுமொரு நாவலாசிரியர்‌. சந்தேசம்‌ அல்லது
படிப்பினையை விடப்‌ பல வண்ணப்பாங்குடன்‌ கூடிய பொருள்‌
செறிவு, சுயவுணர்வுடன்‌ உத்திகளைக்‌ கையாடல்‌ இவையே இவர்‌
நாவல்களின்‌ தனிச்சிறப்பு, எனினும்‌, மொத்த நோக்கில்‌, இவர்கள்‌
எல்லாரிலும்‌ தாராசங்கர்‌ ஒருவர்தாம்‌ மாபெரும்‌ நாவலாரியர்‌
என்று சொல்லக்கூடிய அளவுக்கு இருக்கிறார்‌. ஆரம்ப காலத்தில்‌
மாணிக்‌ பந்தோபாத்யாயா, மனிதனைத்‌ தனிமையில்‌ வாடும்‌, விதியின்‌ ,
செயலற்ற பதுமையாகச்‌ சித்திரித்திருக்கிறார்‌. பின்னர்‌, வாழ்க்கையை
மார்க்ஸிய நோக்கில்‌ பரிசீலிக்கத்‌ தொடங்கினார்‌. இதிலிருந்து
இவருடைய இலக்கிய ஆளுமை விரிந்து வளரும்‌ தன்மையுடையது
என்பது தெளிவாகிறது. இந்த மாறுதல்‌ இவருடைய சிறுகதைள்‌
சிலவற்றிற்கு அனுகூலமாக இருந்தது என்றாலும்‌, இவரது நாவல்‌
களுக்கு உதவியாக இருந்ததா என்பது சந்தேகத்துக்குரியது. விபூதி
பூஷனோவெனில்‌, இயற்கையின்‌ முடிவற்ற லீலைகள்‌, ஏழை
எளியவர்கள்‌ வாழ்க்கையில்‌ பரம்‌ பொருள்‌ பரிணமிக்கும்‌ சில கணங்கள்‌ ,
ஆகியவற்றைப்பற்றி எழுதுவதுடன்‌ திருப்தியடைந்து விட்டார்‌.

ஆனால்‌ தாராசங்கர்‌ காட்டுவதோ பாரத மக்களின்‌ ஆன்மிய நோக்கு,
அதில்‌ வாழும்‌ பலவண்ண இனக்குழுக்கள்‌; இவை எல்லா வற்றுக்கும்‌
மேலாக, தற்கால வரலாற்றின்‌ வளர்ந்து விகசிக்கும்‌ ரூபங்கள்‌. இந்த
விஷயத்தில்‌ தாராசங்கரின்‌ நோக்கு ஆடலற்று ஸ்திரமாக இருந்த
காரணத்தால்‌, இவருடைய முற்காலத்திய மார்க்ஸீயச்‌ சார்புகள்‌ ,
பிற்காலத்திய காந்திய வழிபாடுகள்‌ ஆகியவை இவருடைய படைப்பு
களைப்‌ பாதிக்கவில்லை. பாரத மக்களின்‌ வாழ்க்கை, அதன்‌ இந்தியத்‌
தன்மை, இவ்விரண்டையும்‌ அவர்‌ ஒருபோதும்‌ மறந்ததில்லை. இது
தான்‌, மொத்த நோக்கில்‌ அவரது மாபெரும்‌ சாதனையின்‌ காரணம்‌.

**III**

முப்பதுகளின்‌ நாவலாசிரியர்கள்‌ இலக்கியத்தில்‌ தங்களிடங்களை
உறுதிப்படுத்திக்‌ கொண்டிருந்த கால கட்டத்தில்‌, 1945-ஆம்‌
வருஷத்தில்‌ சதிநாத்‌ பாதுடியின்‌ 'ஜாகரி' பிரசுரமாயிற்று. சதிநாத்‌
1906 ஆண்டில்‌ பிறந்து 1965இல்‌ காலமானார்‌. அவரது சிறுகதைகள்‌
நாவல்களின்‌ பின்னணிச்‌ சுழல்‌ பிஹார்‌ ராஜ்யத்தின்‌ ஒரு சிறு பகுதி.
அவரது நாவல்களில்‌ மற்றுமிரண்டு 'டோரய சரித்மானஸ்‌' முதல்‌
பாகம்‌, இரண்டாம்‌ பாகம்‌ (1945-51), அசின்‌ ராகிஸி (1954).
செயற்கையற்ற நடை, கையாளும்‌ விஷயங்களில்‌ ஒரு புதுமை,
வினாக்கள்‌ எழுப்பும்‌ மனிதாபிமான நோக்கு--இவையே இவருடைய
நூல்களின்‌ தனிச்சிறப்பு. ஜாகரி தான்‌ இவரது முதல்‌ படைப்பு.
பிரசுரமானவுடனேயே வாசகர்களைக்‌ கவர்ந்து விட்டது. இந்நாவல்‌
வெளி வருவதற்கும்‌ வெற்றி அடைவதற்குமிடையே தவக்கமில்லா
ததற்கு இரண்டு காரணங்கள்‌. கனல்‌ கக்கிய 1942 இயக்கத்தைப்‌
பற்றிய அர்த்த புஷ்டியுடன்‌ கூடிய முதல்‌ நாவல்‌ இதுதான்‌. இரண்‌
டாவது இந்நாவலின்‌ வடிவப்‌ புதுமை. இந்நாவல்‌ வெளிவருவதற்கு
மூன்றாண்டுகளுக்கு முன்புதான்‌ 42-ஆம்‌ ஆண்டின்‌ மக்களெழுச்‌சி நடை
பெற்றிருந்தது. எனவே மக்கள்‌ மனத்தில்‌ நேரில்‌ கண்ட உண்மை
யின்‌ ஒளி மங்காமல்‌ இருந்தது. பல தேச பக்தர்கள்‌ இருளடைந்த
சிலைகளில்‌ வைகறையில்‌ உயிர்களைத்‌ தியாகம்‌ செய்திருந்தனர்‌.
அக்கால கட்டத்தின்‌ உண்மை பொலியும்‌ யதார்த்த சித்திரமாக
அமைந்துள்ளது இந்நாவல்‌. பீலு, தந்தை, தாயார்‌, நீலு ஆகிய
நால்வரும்‌ ஒரு பயங்கர இரவின்‌ முடிவை எதிர்நோக்கி இருக்கின்றனர்‌.
இவ்விரவின்‌ இறுதியில்‌ பீலு தூக்கிலிடப்படவிருக்கிறான்‌. இந்நால்வரின்‌
நான்கு வகைப்பட்ட ஆத்ம சம்பாஷணைகளின்‌ தொகுப்புத்தான்‌ இந்த
நாவல்‌, இந்த உத்தி பற்றிய ஆய்வுக்குப்‌ பின்னர்‌ வருவோம்‌. முதலில்‌
இதன்‌ விஷயத்தை எடுத்துக்கொள்வோம்‌.

1921-க்கும்‌ 1942-க்கும்‌ இடையே மக்கள்‌ எழுச்சி என்ற பேரலை
பாரதத்தைத்‌ தாக்கியது. இதன்‌ விளைவாக, அரசியல்‌, பத்திரிகைகளின்‌,
பக்கங்களை நிரப்பும்‌ விஷயமாக மட்டுமல்லாமல்‌ சாதாரண மக்களின்‌
வாழ்க்கையின்‌ பகுதியாகவும்‌ ஆயிற்று. 'மாஸ்டர்‌ ஸாஹப்‌'
போன்ற தேசியச்‌ குடும்பங்கள்‌ வளர்ந்தன. இத்தகைய கொந்தளிப்பு
வங்காளத்தில்‌ 1955-ஆம்‌ ஆண்டின்‌ சுதேசி இயக்க சமயத்தில்‌
எழுந்திருந்தது. அந்த இயக்கம்‌ வங்காளிகளின்‌ வாழ்க்கையைக்‌ குடும்ப
மட்டத்திலும்‌, சமூக மட்டத்திலும்‌ பாதித்திருந்தது. எனவே,
அரசியல்‌ நாவல்‌ என்று குறிப்பாகச்‌ சொல்லக்கூடிய படைப்புகள்‌
இருபதாம்‌ நூற்றாண்டின்‌ இருபதுகளிலிருந்து தவிர்க்க முடியாத
ஒன்றாயின. 'கரே பாயிரே' (1916) என்ற நவீனத்தின்‌ பின்னணி
வங்கப்‌ பிரிவினை காலத்திய அரசியல்‌ உத்வேக வண்ணத்தால்‌ ரவீந்திர
நாதரால்‌ தீட்டப்பட்டது. அந்த நவீனமும்‌ பல பாத்திரங்களின்‌
ஆத்ம சம்பாஷணைகளின்‌ தொகுப்பாக அமைந்திருந்தது. அரசியல்‌
சூழ்நிலையின்‌ பாதிப்பு இருந்ததென்றாலும்‌, ஒரு குடும்பத்தில்‌ நிகழ்ந்த
நெருக்கடி தான்‌ இந்நாவலின்‌ முக்கிய விஷயம்‌. வங்காள
இலக்கியத்தில்‌ இரண்டாவது புகழ்பெற்ற அரசியல்‌ நாவல்‌--'பதேர்‌
தாபி' (1926) சரத்சந்திரர்‌ எழுதியது. வன்முறைத்‌ தீவிரவாதிகளின்‌
அக்னிக்‌ குழம்பின்‌ கொந்தளிப்பு ஒரு சராசரிக்‌ (average) கதையின்‌
வண்ணக்‌ கவர்ச்சியுள்ள அட்டை (wrapper) யாக அமைந்துள்ளது.
இதுதான்‌ இந்நாவலின்‌ எளிய ஜன ரஞ்சகத்துக்குக்‌ காரணம்‌.
ரவீந்திரநாதர்‌ மற்றுமோர்‌ அரசியல்‌ நாவல்‌ 1934-இல்‌ எழுதியுள்‌
ளார்‌. அதன்‌ பெயர்‌ 'சார்‌ அத்யாய்‌'. 'கரே பாயிரே,' சார்‌ அத்யாய்‌'
என்ற இரண்டு நாவல்களிலும்‌, கட்சி போன்ற நிறுவனங்களைத்‌ தனி
மனிதனின்‌ சுதந்தரத்தின்‌ எதிரியாக நோக்கியுள்ளார்‌. இரண்டிலும்‌,
எப்படிக்‌ கட்சித்‌ தலைவர்கள்‌, கட்சி ஆணைகள்‌ மனிதனின்‌ தனித்துவம்‌
விரிவடைவதை தடை செய்கின்றன என்று விளக்கியுள்ளார்‌.
வாழையடி வாழையாக வளர்ந்துள்ள பாரதக்‌ கலாசாரப்‌ பரம்‌
பரையினால்‌ உருவாக்கப்பட்ட குடும்ப வாழ்க்கையை மக்களெழுச்சி
இயக்கங்கள்‌ எப்படிப்‌ பாதித்தன என்ற பிரச்னைக்குத்‌ தாரா சங்கர்‌
'தர்தி தேவா' (1939) என்ற நாவலில்‌ உருக்‌ கொடுத்திருக்கிறார்‌.
தர்தி தேவா ஒரு மாபெரும்‌ ஓவியம்‌. இதில்‌ வன்‌ செயல்‌ தீவிர
இயக்கம்‌ எப்படிக்‌ கொஞ்சம்‌ கொஞ்சமாகத்‌ தன்னை மாற்றி அமைத்துக்‌
கொண்டது, அவ்வியக்கத்தின்‌ உயிர்நாடி போன்றோர்‌ எப்படிச்‌
கொஞ்சங்‌ கொஞ்சமாகத்‌ தனிநபர்‌ வன்முறை வழிகளை ஒதுக்கி
காந்திஜியின்‌ மக்களியக்கத்தில்‌ சேர்ந்தனர்‌ என்பது சித்திரிக்கப்‌
பட்டிருக்கிறது. இது மட்டுமல்ல, தர்தி தேவதா ஓர்‌ அரசியல்‌
குடும்ப நாவல்‌. 'ஜாகரி'யில்‌ ஒரு தேசியக்‌ குடும்பத்தைப்‌ பார்க்‌
கிறோம்‌. ஆனால்‌ தர்தி தேவதாவில்‌ ஒரு தேசியக்‌ குடும்பத்தின்‌ பிறப்பின்‌
விருத்தாந்தத்தைக்‌ காண்கிறோம்‌. நாவலின்‌ நாயகன்‌ ஸ்ரீநாத்துடன்‌
கூடவே அவன்‌ மனைவி கெளரி, அவன்‌ அத்தை, மட்டுமல்லாமல்‌,
அவனுடைய மழலை மாறாத குழந்தை எல்லாரும்‌ எப்படி வந்தே
மாதரம்‌-மந்திரோபதேசம்‌ பெற்று தீட்சை பெற்றனர்‌ என்பது தான்‌
இந்த நாவவின்‌ கடைசிச்‌ சொல்‌. இந்த முடிவுக்கு முன்‌ நிகழ்ந்த
மனோதத்துவ மோதல்களிலிருந்து எழுந்த சம்பவக்கோவைகளே
தர்தி தேவா. சாதாரண மனோ வேற்றுமைகளில்‌ எழும்‌ குழப்பங்களின்‌
காரணமாக நசித்துச்‌ சிதைந்து போய்‌ கொண்டிருக்கும்‌ ஒரு குடும்பம்‌
எப்படி, தேசிய இயக்கத்தின்‌ விளைவாகச்‌ சீர்திருந்தி புதியதும்‌ விசால
மானதுமான ஒரு விழிப்புணர்வினால்‌ தீண்டப்பட்டுச்‌ சிலிர்த்தெழுந்தது
என்ற உண்மையைத்‌ தாராசங்கரை விட வேறு ஒருவரும்‌ இவ்வளவு
அழகாகச்‌ சித்திரித்‌ ததில்லை.

சதிநாத்‌ பாதுரியின்‌ 'ஜாகரி' வங்காள அரசியல்‌ நாவல்‌ இலக்கியத்‌
துக்கு ஒரு புதிய பரிமாணம்‌ கொடுத்துள்ளது. 1942-ஆம்‌ ஆண்டிலேயே
பாரத அரசியல்‌ விழிப்புணர்வின்‌ ஒருமை சிதறி வேற்றுமைகள்‌
தனித்துவம்‌ பெற்று வளர ஆரம்பித்து விட்டன. காங்கிரஸ்‌ இசைத்து
வந்த 'கோஷ்டிகான' அமைப்பில்‌, சி.எஸ்‌. பி., அதாவது காங்கிரஸ்‌
ஸோஷலிஸ்ட்‌ பார்ட்டி, கம்யூனிஸ்ட்‌ பார்ட்டி ஆகியோர்‌ தங்கள்‌ தனி
ஸ்வரங்களை மீட்ட ஆரம்பித்துவிட்டனர்‌.

ஆகஸ்ட்‌ இயக்கத்தின்‌ உச்சத்தைப்‌ பற்றியே காங்கிரஸுக்கும்‌,
கம்யூனிஸ்ட்‌ கட்சிக்கும்‌ கடும்‌ கருத்து மோதல்கள்‌ எழுந்தன. காங்கிர
ஸுக்கும்‌, ஸி.எஸ்‌.பி.-க்கும்‌ இடையே, இயக்கத்தின்‌ கதிவிதிகளைப்‌
பற்றிப்‌ பல கருத்து வேறுபாடுகள்‌ இருந்தன. ஜாகரியில்‌ வர்ணிக்கப்‌
படும்‌ 'மாஸ்டர்‌ ஸாஹிப்‌' பின்‌ குடும்பம்‌ அன்றைய அரசியல்‌ உலகில்‌
ஒரு நுணுக்க ஓவியமாக (miniature painting) அமைந்திருக்கிறது.
பீலு ஒரு காங்கிரஸ்‌ சோஷலிஸ்ட்‌. அவன்‌ பெற்றோர்‌ முதிர்ந்த
காங்கிரஸ்வாதிகள்‌. நீலு ஒரு கம்யூனிஸ்ட்‌. ஆகஸ்ட்‌ இயக்கத்தின்‌
மாபெரும்‌ சக்தி இந்தக்‌ குடும்பத்தைத்‌ தாக்கியது, இதற்கும்‌ பெரிய
பரிமாணத்தில்‌ பாரதம்‌ முழுவதையும்‌ தாக்கியது போலவே. ஜாகரி
ஆசிரியரின்‌ முதல்‌ நாவல்‌. ஆனால்‌ அரசியல்‌ சூழ்நிலையை மற்றுமிரு
நாவல்களிலும்‌ பயன்படுத்தியிருக்கிறார்‌. 'சித்ரகுப்தேர்‌ பைல்‌' (1949)
மற்றும்‌ 'தனோரை மானஸ்‌' (1947) என்ற நாவலின்‌ இரண்டாம்‌
பகுதி. என்‌ கணிப்பில்‌ 'தனோரை' தான்‌ ஆசிரியரின்‌ சிறந்த படைப்பு.
இதன்‌ இரண்டாம்‌ பாகத்தில்‌ வெகுண்டெழுந்த 42-ஆம்‌ இயக்கத்தைப்‌
பின்னணியாக உபயோகத்திருக்கிறார்‌. இதிலிருந்து இந்த இயக்கத்‌
தினால்‌ எவ்வளவு தூரம்‌ இவர்‌ பாதிக்கப்பட்டிருக்கிறார்‌ என்பது
தெளிவாகிறது.

ஒரு கால கட்டத்தின்‌ முடிவைப்‌ பறைசாற்றும், மாபெரும்‌ அக்னிக்‌
குழம்பின்‌ மேலிருக்கும்‌ மூடிகளை விலக்கி அவ்வொளியின்‌ பிரகாசத்தில்‌
மக்களைக்‌ காணும்‌ துடிப்பு இதில்‌ தெரிகிறது. ஒரு அரசியல்‌ நாவல்‌
என்ற பாண்டத்தில்‌ மனித குலத்தின்‌ பல வண்ணத்திய உணர்ச்சிகளை
வடித்தெடுத்திருக்கிறார்‌. இதுதான்‌ ஜாகரியின்‌ மற்றொரு தனிச்சிறப்பு.
அதிலுள்ள அரசியல்‌, பிரச்சார அரசியலல்ல. அதன்‌ உத்தி முறைகளை
விவரித்தால்‌ இது தெளிவாகும்‌. இந்த நாவலின்‌ அமைப்பு முறையில்‌
ஆசிரியருக்குக்‌ கிட்டியுள்ள தோற்றமான காலப்‌ பரிமாணம்‌ மாலைக்கும்‌
வைகறைக்குமிடையே உள்ள பன்னிரண்டு மணி நேரம்‌. ஆனால்‌ ஆத்ம
சம்பாஷணை என்ற உத்தியின்‌ விளைவாக இந்தப்‌ பன்னிரண்டு மணி
நேரத்தின்‌ மீது வெகு காலத்திய ஞாபகங்களின்‌ சாயை படருகிறது.

ஆத்ம சம்பாஷணை என்ற காரணத்தால்‌ நினைவுகளைக்‌ காலவரிசைக்‌
கேற்பச்‌ சீர்படுத்தத்‌ தேவையில்லாமல்‌ போய்விட்டது. ஒரு நாளின்‌
சம்பவங்களைக்‌ கோபால்‌ ஹல்தாரின்‌ 'ஏகதா' (1939)-வில்‌ படித்து
இருக்கிறோம்‌. அந்த நூலிலும்‌ கதாநாயகனின்‌ நினைவோட்டம்‌ பல
இணைப்புகளால்‌ (associations) பன்னிரண்டு மணி கால அளவை மீறி
இயங்கியுள்ளது. ஆனால்‌ மற்றொரு காரணத்துக்காகவும்‌ ஜாகரியின்‌
அமைப்பு தவிர்க்க முடியாது, முன்னரே நிர்ணயிக்கப்பட்டதாக
அமைந்துள்ளது. இங்கு வர்ணிக்கப்பட்டுள்ள முழு இரவும்‌ ஒரு
நாடகத்தின்‌ கடைசிக்‌ காட்சியாக அமைந்துள்ளது. கடைசித்‌ திரை
விழவிருக்கும்‌ நிலையில்‌, பாத்திரங்களின்‌ உரையாடல்களைவிட அவர்‌
களின்‌ நீண்ட ஆத்ம சம்பாஷணைகளைக்‌ கேட்க வேண்டிய அவசியம்‌
ஏற்பட்டுள்ளது.

பயங்கரமான, தவிர்க்க முடியாத கடைசி விநாடிக்காக கணங்களை
எண்ணிக்கொண்டிருக்கும்‌ நேரத்திலேயே, ஒன்றோடு ஒன்று பின்னிப்‌
பிணைத்திருக்கும்‌ நான்கு நபர்களின்‌ உலகங்கள்‌, அல்லது நான்கு உலக
நோக்குகள்‌ நம்‌ முன்‌ உருப்பெறுகின்‌றன. ஆசிரியர்‌ கையாளும்‌
உத்தியின்‌ காரணமாக நாவலின்‌ உயிர்த்துடிப்புடன்‌ கூடிய முடிவு
கடைசி வரை மறைக்கப்படாமலே இருக்கிறது. இந்த உத்தி தவிர்க்க
முடியாமல்‌ இருப்பதற்கு மற்றுமொரு காரணம்‌ உண்டு. இந்நாவல்‌
ஏதோ ஓர்‌ அரசியல்‌ உள்நோக்குடன்‌ எழுதப்பட்டதல்ல. நீலுவின்‌
குணத்தின்‌ உண்மை சொரூபத்தை விளக்க இந்த உத்தி அவசிய
மாகிறது. சாதாரண உபயோகத்திலிருக்கும்‌ உத்திகள்‌ மூலமாக
நீலுவின்‌ அந்தரங்க ஆத்மாவை இந்த அளவுக்கு வாசகர்களுக்குப்‌
புரியவைத்திருக்க முடியாது. ஜாகரியின்‌ மூலப்‌ பொருள்‌ மனிதன்‌--
கட்சித்‌ கொண்டன்‌ அல்ல.

**ஸரோஜ்‌ பந்தோபாத்யாய**

87, அரவிந்த்‌ ரோட்‌,   
நைஹாடி,   
24, பர்கானாஸ்‌,    
மேற்கு வங்கம்‌

---
