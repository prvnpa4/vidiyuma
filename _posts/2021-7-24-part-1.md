---
layout: post
comments: true
title: பகுதி ஒன்று
---

## தூக்குத்‌ தண்டலை ஸெல்‌

மங்கிய மாலை ஒளி இரண்டாம்‌ நம்பர்‌ வார்ட்‌ அசோக மரத்தின்‌
கிளைகளிடையே ஊடுருவிக்‌ கொண்டிருக்கிறது. பறவைகள்‌ ஒரு விநாடி
கூட ஓய்வின்றிக்‌ கிளைக்குக்‌ கிளை தாவி விளையாடிக்கொண்‌ டிருக்கின்றன.
சிறிது நேரத்திற்குள்ளேயே நான்கு பக்கங்களிலும்‌ இருள்‌ படர்ந்து
விடும்‌. பிறகு இரவு முழுவதும்‌ நிசப்தந்தான்‌. இத்தனை சிறகடிப்பும்‌
இதனைலேயே தான்‌ என்று நினைக்கிறேன்‌. கடைசி சில விநாடிகளில்‌
மட்டும்‌ இந்தக்‌ கோலாகலம்‌, காலத்தின்‌ கையிலிருந்து கிடைத்த
மட்டும்‌ களிப்பைப்‌ பிடுங்கிக்‌ கொள்ளவேண்டும்‌ என்ற ஆவேசந்தான்‌.

இந்தத்‌ தனி அறைக்கு வருவதற்கு முன்‌, இரண்டாம்‌ நம்பர்‌ வார்டில்‌
நான்‌ இருந்தபோது, இந்தப்‌ பறவைகளைப்‌ போலவே நானும்‌ மற்றச்‌ சக
கைதிகளும்‌ மாலை 'லாக்‌-அப்‌'புக்குப்‌ பிறகு திறந்த வெளிக்காற்றைச்‌
சிறிது அநுபவிப்பது வழக்கம்‌. இது தவிர்க்க முடியாக ஒரு தேவை
யென்று சொல்ல முடியுமா என்ன? உஹும்‌. உள்ளேயே உட்கார்ந்‌
திருக்கலாம்‌. வெளியே வருவதற்கு ஒருவித அவசியமும்‌ இல்லை.
இருந்தாலும்‌ ஒரு முறையாவது வெளியில்‌ சென்று வரவேண்டும்‌ என்ற
அற்ப ஆசை. இந்த மனோபாவத்தைப்‌ பெரும்பாலும்‌ அரசியல்‌
கைதிகளிடையே தான்‌ பார்த்திருக்கிறேன்‌. வார்டர்களுக்கு இதனால்‌
ஒரே எரிச்சல்‌. தங்களுக்குள்‌ இதைப்பற்றிக்‌ காதைக்‌ கடித்துக்‌
கொள்வார்கள்‌. "இந்தச்‌ சுதேசிப்‌ பயல்கள்‌ தங்கள்‌ இஷ்டம்‌ போலச்‌
செய்யலாம்‌ என்று நினைத்துக்‌ கொண்டிருக்கிறார்கள்‌" என்று முணு
முணுத்துக்‌ கொள்ளுவார்கள்‌. ஆனால்‌ வார்டர்களுக்குத்‌ தொந்தரவு
தர வேண்டுமென்று எந்தக்‌ கைதியும்‌ இப்படிச்‌ செய்யவில்லை.
"கிடைத்த அற்ப சுகத்தை விடுவானேன்‌?" என்ற எண்ணந்தான்‌ .

அதோ--அந்தப்‌ பறவைகள், காகங்களாகத்தான்‌ இருக்க வேண்டும்‌
இத்தனை தூரத்திலிருந்து சரியாகத்‌ தெரியவில்லை. இரவு முழுவதும்‌
ஏனோ சிறகடித்துக்‌ கொண்டே இருக்கின்றன.

முன்பு ஒரு தடவை பக்ரிகோலில்‌ மீட்டிங்‌ முடிந்து திரும்புகையில்‌
காமாஷி என்ற கிராமத்தில்‌ பரந்த ஆலமரத்தடியில்‌ இரவு முழுவதும்‌
தங்கும்படி நேர்ந்தது. அங்கிருந்த புழுதியில்‌ புரண்டால்‌ குஷ்ட
ரோகம்‌ பறந்தோடிவிடுமாம்‌. எங்கெங்கெல்லாமிருந்தோ
எவ்வளவோ பேர்கள்‌ இதற்காக அங்கு வருவார்கள்‌. பல குஷ்ட
ரோகிகள்‌ பக்கத்து மரத்தடிகளில்‌ படுத்துக்‌ கொண்டிருந்தனர்‌. நான்‌,
நீலு இருவர்‌. சகதேவனும்‌ கூட இருந்தான்‌ என்று நினைக்கிறேன்‌ .

இரவு முழுவதும்‌ பறவைகளின்‌ சிறகடிப்பு ஒயவேயில்லை. ஒரே
சத்தம்‌! மரத்தடியில்‌ நாங்கள்‌ மூவரும்‌ சேர்ந்தாற்போல்‌ படுத்துக்‌
கொண்டிருந்தோம்‌. இரவைக்‌ கழிக்க இந்த மரத்தடியை நாடியது
நீலுவிற்குப்‌ பிடிக்கவில்லை என்று நினைக்கிறேன்‌. ஏன்‌ இப்படி
அடித்துக்‌ கொள்ளுகின்றன என்று உன்னால்‌ சொல்லமுடியுமா?"
என்று கேட்டேன்‌. உடனே அவன்‌ வெடுக்கென்று, "ஒரு வேளை எறும்பு
கடித்திருக்கும்‌" என்றான்‌. பதில்‌ சொல்ல ஒரு விநாடிகூடத்‌ தயங்க
வில்லை நீலு. எந்த விஷயத்திலும்‌ அவனுக்கு உறுதியான
அபிப்பிராயம்‌. அந்த அபிப்பிராயங்களிலிருந்து அணுவளவும்‌ அசைய
மாட்டான்‌. எப்போதும்‌ அவன்‌ அப்படித்தான்‌.

மாலையின்‌ செந்நிறம்‌ மங்குகிறது. அசோக மரத்தின்‌ உச்சியில்‌
மட்டும்‌ ஆகாயத்தின்‌ செவ்வொளி சிறிதே படர்ந்திருக்கிறது. இலை
களில்‌ பசுமை கொஞ்சம்‌ கொஞ்சமாக மங்குகிறது. இங்கிருந்து
கண்ணில்‌ படும்‌ இச்சிறு பசுமையும்‌ இன்னும்‌ சில விநாடிகளில்‌ மறைந்து
விடும்‌. போகட்டும்‌. இப்‌ பசுமையும்‌ ஒரு கரு நீல ஆகாயத்‌ துண்டுமே
இவ்விரும்புக்‌ கம்பிகளின்‌ இடையேயிருந்து தெரியும்‌, இரும்பு
டோஸ்டரில்‌ இருக்கும்‌ ரொட்டித்‌ துண்டைப்‌ போல. தூக்குத்‌
தண்டனைக்‌ கைதிகளுக்கான இந்த ஸெல்லில்‌ இருப்பவனுக்கு இதுதான்‌
உண்மையிலேயே ரொட்டியாகப்‌ படும்‌. இது எப்படியிருப்பினும்‌
"ஸி" வகுப்புக்‌ கைதிக்குக்‌ கிடைக்கும்‌ ரொட்டியைவிட இந்த ரொட்டி
மேலானது. இங்கிருந்து ஜெயிலின்‌ ஸெண்ட்ரல்‌ டவரின்‌ மாடியும்‌
தெரியும்‌. அதன்‌ சுவர்களில்‌ கொட்டை எழுத்தில்‌ ஆங்கிலத்தில்‌
எழுதியிருக்கிறது : 'பூர்ணியா ஸெண்ட்ரல்‌ ஜெயில்‌, பிஹார்‌'.

ஆகாயத்தின்‌ அச்சிறு நீலத்துண்டு எனக்கு மட்டுமே சொந்தம்‌.
எவ்வளவு நேரம்‌ முடியுமோ அவ்வளவு நேரம்‌ இந்த நிர்மல நீல
ஆகாயத்தைப்‌ பார்த்துக்‌ கொண்டே இருக்கிறேன்‌. நான்‌ செய்வது
போலவே வேறு யாரேனும்‌ இந்த ஆகாயத்தின்‌ துண்டைத்‌ தனதாக்கிக்
கொண்டிருப்பார்களா? எனது நீல ஆகாயம்‌ விநாடிக்கு விநாடி
௨ரு மாறியவாறு இருக்கிறது. ஸிந்தூர வண்ணம்‌ சிவப்புக்‌ கத்திரிக்காய்‌
நிறமாய்‌ மாறி, பார்த்துக்‌ கொண்டிருக்கும்போதே ஊதா நிறமாகி
மங்கிவிடுகிறது. சிறிது நேரத்திலேயே எல்லாம்‌ பேரிருளில்‌ முழுகி
விடும்‌. எல்லாம்‌ இழந்த ஒரு கைதி இத்தகைய விசித்திர ரஸாநுபவங்‌
களைத்‌ தனதாக்கிக்‌ கொள்வதை எப்படி இந்த ஜெயிலர்‌ துரை
அநுமதிக்கிறார்‌ என்பது எனக்கு ஒரு புதிராக இருக்கிறது. ஒரு வேளை
இந்த விஷயம்‌ அவருக்குத்‌ தெரியாதே என்னவோ? தெரிந்து
விட்டால்‌, நாளையே என்‌ ஸெல்லிற்கு எதிரே உள்ள சுவரை உயர
எழுப்பும்படி ஜெயில்‌ மேஸ்திரிக்கு உத்தரவு போட்டுவிடுவார்‌!
கட்டளைகள்‌ பறக்கும்‌ : "ஊம்‌! இன்னும்‌ உயரமாகக்‌ கட்டு! இன்னும்‌
உயரமாகக்‌ கட்டு. தேவைப்பட்டால்‌ ஆகாயம்‌ வரை சுவரை
எழுப்பு" என்று. இந்த மரத்தின்‌ பசுமை, இந்த நீல ஆகாயத்‌ துண்டு
இவை இரண்டும்‌ தவிர, கண்ணுக்கு எட்டிய தூரம்‌ வரை, இரும்பு,
செங்கல்‌, சிமெண்ட்‌. சிமெண்ட்‌, செங்கல்‌, இரும்புதான்‌. இவை
கண்ணைக்‌ கவர்ந்திழுக்கும்‌ அழகுப்‌ பொருள்கள்‌ அல்ல. கண்ணைக்‌
காயப்படுத்தி அதனிடமே திருப்பி அனுப்பிவிடும்‌, குரூரப்‌
பொருள்கள்‌. செல்லின்‌ சுவர்கள்‌ எல்லாம்‌ வெளிறிப்‌ போய்‌ மங்கி
யிருக்கின்‌றன. சுண்ணாம்பு அடித்து எத்தனை காலமாயிற்றோ?
யாருக்குத்‌ தெரியும்‌? இச்சுவர்களில்‌ பல கறைகள்‌--துப்பல்‌ கறைகளே
அதிகம்‌--சிவப்புக்‌ கறைகள்‌. எனக்கு முன்‌ இருந்த கைதிக்கு
வார்டர்கள்‌ கஞ்சா புகையிலை கொடுத்திருக்கவேண்டும்‌. அந்தக்‌ கைதி,
எல்லாவற்றையும்‌ துறந்து, யாரும்‌ அறியாத இடத்துக்குப்‌ போய்க்‌
பல காலமாகிவிட்டது. ஆனால்‌ வார்டர்களின்‌ உதவிக்குத்‌ தன்‌
நன்றியின்‌ முத்திரையை மட்டும்‌ இந்த ஸெல்லின்‌ சுவர்களில்‌ விட்டுச்‌
சென்றிருக்கிறான்‌ .

பேசுவதற்கு ஆள்‌ இல்லை. ஆகவே இந்த ஸெல்லிற்கு வெளியே
இருக்கும்‌ ஜெயில்‌ உலகத்துக்கும்‌ எனக்கும்‌ உள்ள ஒரே உறவு என்‌
காதுதான்‌, பேசுவதற்கு என்று ஓர்‌ ஆள்‌ உண்டு என்றால்‌ அது
வார்டர்தான்‌. ஆனால்‌ அவனுடன்‌ பேசப்‌ பிடிக்கவில்லை. நாலா
பக்கமும்‌ சுவர்‌. எங்கே கண்ணைச்‌ செலுத்தினாலும்‌ சுவரில்‌ முட்டிக்‌
கொண்டு திரும்பி வருகிறது பார்வை. ஆனால்‌ காது மட்டும்‌ வெளியி
லிருந்து ஏதாவது சப்தம்‌ வருகிறகா என்று உஷாராக இருக்கிறது.

பதினாறு அடி நீளம்‌, பத்தடி அகலம்‌ இந்த அறை. முன்னால்‌ கனத்த
கம்பி போட்ட இரும்புக்‌ கதவு. தெற்குச்‌ சுவரில்‌, கிட்டத்தட்ட
கூரைக்குப்‌ பக்கத்தில்‌ ஒரு சிறிய ஜன்னல்‌. அதற்குக்‌ கழே, தரையில்‌
பதித்துச்‌ சுவரோடு இணைத்த ஒரு கஜ நீளம்‌, ஒரு கஜ அகலமுள்ள
இரும்புத்‌ தகடுகள்‌ இரண்டு. இத்தகடுகளில்‌ பல ஓட்டைகள்‌. இந்த
ஏற்பாடு எதற்காக என்று தெரியவில்லை. ஒரு வேளை, காற்றுப்‌ புகுவ
தற்காகவோ? அல்லது கைதியின்‌ பேச்சு வெளியிலிருக்கும்‌ வார்டார்‌
காதில்‌ விழுவதற்கான ஏற்பாடோ? இருக்கலாம்‌. எதிரிலேயே உள்ள
இரும்புக்‌ கம்பிக்‌ கதவின்‌ முன்னால்‌ ஒரு வார்டார்‌ எப்பொழுதும்‌ நின்று
கொண்டிருக்கிறான்‌. கைதி என்ன செய்கிறான்‌, என்ன செய்யவில்லை
என்பதை அவனால்‌ சுலபமாகவே பார்க்க முடியும்‌. இருந்தும்‌ இந்த
ஏற்பாடு எதற்கு என்று புரியவில்லை.

அறையின்‌ ஓர்‌ ஓரத்தில்‌ தார்‌ பூசின இரண்டு மண்‌ பாண்டங்கள்‌ .
இந்த ஊர்‌ பாஷையில்‌, 'டோக்ரி'கள்‌ . இவைதான்‌ இந்த அறையி
லுள்ள "ஃபர்னிசர்"

சுண்ணாம்பு அடித்த வட்டத்தின்‌ நடுவே இவை வைக்கப்பட்டிருக்‌
கின்றன. இந்தச்‌ சுவருக்கு வெளியே அகலமான பக்கா ராஸ்தா.
ஜெயிலின்‌ எல்லா வார்டுகளையும்‌ சுற்றி வருகிறது இந்தச்‌ சாலை. இதன்‌
மற்றொருபுறத்தில்‌ ஜெயில்‌ ஆஸ்பத்திரி. இந்தச்‌ சாலையில்‌ வருவோரும்‌
போவோருந்தான்‌ எத்தனை பேர்கள்‌! கைதிகள்‌, வார்டர்கள்‌,
டாக்டர்கள்‌, கம்பெளண்டர்கள்‌, கண்ட்ராக்டர்கள்‌, மேஸ்திரிகள்‌ ,
ஆபீஸர்கள்‌--இன்னும்‌ எத்தனையெத்தனையோ மனிதர்கள்‌. பகல்‌
வேளைகளில்‌ ஜன நடமாட்டம்‌ அதிகம்‌, ஒரு சாதாரண நகரத்தின்‌
நெடுஞ்சாலைகளில்‌ உள்ளதுபோல. இந்த மாபெரும்‌ பூர்ணியா
ஸெண்ட்ரல்‌ ஜெயில்‌ ஒரு மகாநகரத்தைவிட எந்த விதத்தில்‌
குறைச்சல்‌? சாதாரண நாட்களில்‌ இதில்‌ சுமார்‌ 2,500 கைதிகள்‌
இருப்பார்கள்‌. இப்பொழுது, அதாவது, 1943 வருஷம்‌ மே மாதத்தில்‌,
4,500 கைதிகள்‌. இதைவிட அதிகக்‌ கைதிகள்‌ இல்லா திருப்பதுதான்‌
ஆச்சரியம்‌. வெளியில்‌ பட்டினி கிடந்து, வழியில்‌ விழுந்து செத்தாலும்‌
சாவார்கள்‌, நம்‌ ஜனங்கள்‌. ஆனால்‌ ஜெயிலில்‌ அடைபடுவதற்கான
செய்கை எதையும்‌ செய்ய மாட்டார்கள்‌. ஒரே ஒரு தடவை "இங்கி
லாப்‌ ஜிந்தாபாத்‌" என்று கோஷமிட்டாலோ அல்லது ஒரு கடை
யிலிருந்து ஒரு கைப்பிடி பொரியை எடுத்துக்கொண்டு ஓட முயன்றுலோ
ஆறு மாதத்துக்குக்‌ குறையாமல்‌ ஜெயிலில்‌ சோற்றுக்‌ கவலையில்லாமல்‌
இருக்கலாமே! அதைவிட்டு விட்டு வெளியில்‌ செத்து மடிவானேன்‌?

4,500 மக்கள்‌! அப்பாடி! 5,000 ஜனத்கொகையிருந்தால்‌ ஒரு ஊர்‌
முனிசிபாலிடியாக விடுகிறது. ஆகவே இந்க ஜெயிலும்‌ ஒரு டவுன்‌
தான்‌. இந்நகருக்கு "லோ ஹோகராத்‌" ('இரும்பூர்‌') என்று
பெயர்‌ வைத்தாலோ? உச்சரிப்பு கூட லெனின்‌ க்ராட்‌ மாதிரி
இருக்கும்‌. இரும்புத்‌ தூண்கள்‌ வழியே ஏதேனும்‌ கேட்கிறதா என்று
காதைச்‌ சாய்த்துக்‌ கொண்டு உஷாராக உட்கார்ந்து கொண்டிருக்‌
கிறேன்‌. ஓ, மனிதக்‌ குரல்கள்‌ எவ்வளவு இனிமையானவை! ஜெயில்‌
பாலிடிக்ஸ்‌, ஜெயிலுக்கு வெளியே நடக்கும்‌ பாலிடிக்ஸ்‌ எல்லா
வற்றையும்‌ இங்கு உட்கார்ந்தவாறே கேட்டுக்‌ கொள்ள முடியும்‌.
சூப்பிரண்ட்‌ துரைக்கும்‌ ஜெயிலர்‌ பாபுவுக்குமிடையே எழுந்த
'கசமுசா'; ஜெயிலர்‌ ஹெட்வார்டரை "நீங்கள்‌ " என்று மரியாதை
யாக அழைக்காமல்‌ "நீ" என்று விளிப்பது; ஜப்பானியர்களின்‌
போர்த்‌ திறனைப்பற்றிய சர்ச்சை; கைதிகள்‌ எண்ணிக்கை அதிகமாகி,
இடநெருக்கடி காரணமாக விடுதலையான கைதிகளின்‌ எண்ணிக்கை;
பர்மாவிலிருந்து வந்த ஜெயில்‌ அதிகாரிகள்‌ பிஹார்‌ ஜெயில்‌
அதிகாரிகளை மிஞ்ச எத்தனிப்பது--இன்னும்‌ எத்தனையோ விஷயங்கள்‌
காதில்‌ விழுகின்றன. அரசியல்‌ கைதிகள்‌ மீது அன்று நடந்த தடியடிப்‌
பிரயோகத்தில்‌, எத்தனை தடவைகள்‌ ஆஸ்பத்திரிக்கு ஸ்ட்ரெட்சர்‌
வந்து போயிற்று என்று இங்கு உட்கார்ந்தவாறே கணக்கெடுத்துவிட
முடியும்‌. சங்கிலிகளின்‌ "ஜல்‌, ஜல்‌" ஒசையிலிருந்தே கைக்குச்‌
"சங்கிலிக்‌ கட்டு" (bar fetters) தண்டனை கிடைத்திருக்கிறது என்று
அனுமானிக்க முடியும்‌. ஏதோ ஜெயில்‌ அதிகாரியின்‌ ஆணையை
மீறியதற்கான தண்டனையாக இருக்கவேண்டும்‌.

அப்பா! என்ன கொசு! சூரியன்‌ அஸ்தமித்தால்‌ பிடுங்கல்‌ தான்‌. அன்று
சூப்பிரண்ட்‌ துரை வந்து கேட்டுவிட்டுப்‌ போனார்‌; "ஏதாவது
வேண்டுமா?" என்று. அதாவது முடிந்தால்‌ ஏற்பாடு செய்கிறேன்‌
என்றஅர்த்தத்தில்‌. சிறு வயதிலிருந்தே கேள்விப்பட்டு வந்திருக்கிறேன்‌,
தூக்குத்‌ தண்டனைக்‌ கைதிகளை இப்படிக்‌ கேட்பார்கள்‌ என்று. முக்கால்‌
வாசிப்‌ பேர்‌ நல்ல சாப்பாடு வேண்டும்‌ என்று தான்‌ கேட்பார்‌
களாம்‌. புதிய சூப்பிரண்ட்‌ என்னிடமிருந்து இந்த மாதிரி ஒரு
வேண்டுகோளைத்தான்‌. எதிர்பார்த்தாரோ? "கொசுவலையொன்று
வேண்டும்‌ " என்று கேட்டுப்‌ பார்க்கலாமா என்ற அற்ப ஆசை. மீதி
யிருக்கும்‌ சில நாட்களையாவது நிம்மதியாகத்‌ தூங்கிக்‌ கழிக்கலாம்‌ என்ற
எண்ணம்‌. ஆனால்‌ நா எழவில்லை. தன்மானத்தை விட்டுக்‌ கொடுக்க
மனம்‌ வரவில்லை. "ரொம்ப நன்றி. செளக்கியமாகவே இருக்கிறேன்‌ .
ஒரு தேவையுமில்லை!" என்று பதிலளித்தேன்‌. பிறகு வார்டர்‌ என்னைக்‌
கேட்டான்‌, "ஏன்‌ நீங்க சாப்பாடு வேணுமென்று கெக்கலே ?
கொஞ்ச நாளைக்கு முன்னர்‌ ஒரிஸ்ஸா மாகாணத்துக்‌ கர்தா ஜில்லாவைச்‌
சேர்ந்த இரண்டு சுதேசிக்‌ கைதிகள்‌ இந்த ஜெயிலில்‌ தூக்கிலிடப்‌
பட்டனர்‌. அதில்‌ ஒருவர்‌ நீங்க இருக்கும்‌ இந்த ஒண்ணாம்‌ நம்பர்‌
ஸெல்லில்‌ நான்‌ இருந்தார்‌. மற்றொருவர்‌ இரண்டாம்‌ நம்பர்‌ ஸெல்லில்‌ .
ஐந்து வருஷம்‌ முன்னாலே ஒரு வெள்ளைக்காரனைச்‌ சுட்டுக்‌ கொன்று
விட்டாங்களாம்‌. தூக்கிலேற வேண்டிய நாளுக்கு முதல்‌ நாள்‌ நிறைய
முட்டை பொரிச்சு ஒரு அடி அடிச்சாங்க. பிறகு ரா முழுதும்‌
"இங்கிலாப்‌ ஜிந்தாபாத்‌" அது இதுன்னு கத்திக்கிட்டே இருந்தானுங்க.
கடைசி நிமிஷம்‌ வரை இதே மாதிரி கூச்சல்‌. அன்னி ராவுலே ஒரு
கைதி கூடத்‌ தூங்க முடியல்லே. நீங்ககூட ஏதாவது கேட்டிருக்கலாமே?
ஏன்‌ கேட்கல்லே?"

வார்டரின்‌ கதையை நான்‌ நம்பாமல்‌ இல்லை. என்றாலும்‌ அவன்‌
உபதேசம்‌ பிடிக்கவில்லை. இந்த வார்டர்களில்‌ யாரும்‌ படித்தவர்‌
கள்‌ இல்லை. சந்தர்ப்பம்‌ கிடைத்தால்‌ திருடுவார்கள்‌. கைதிகள்‌ மீது
தங்கள்‌ அதிகாரத்தைச்‌ செலுத்துவார்கள்‌. அதுவும்‌ கொஞ்சம்‌
நோஞ்சலான கைதிகளாக இருந்துவிட்டால்‌ கேட்கவே வேண்டாம்‌.
இரக்கமில்லாமல்‌ நடந்து கொள்ளுவார்கள்‌. ஆனால்‌ 'கெளரவமான'
கைதிகளிடம்‌ பல்லைக்‌ காட்டுவார்கள்‌. சுத்த நாட்டான்கள்‌ .
கண்ணியமான பேச்சு, நடத்தைகளின்‌ சூட்சுமத்தை உணராதவர்கள்‌ .
எதைப்பற்றிப்‌ பேசலாம்‌, எதைப்பற்றிப்‌ பேசக்கூடாது என்ற விவேக
மற்றவர்கள்‌. சூப்பிரண்ட்‌, மற்றும்‌ இதர அதிகாரிகள்‌, எனக்கு
வரவிருக்கும்‌ தூக்குத்‌ தண்டனை போன்ற விஷயங்களைப்பற்றி என்‌
எதிரில்‌ பேச மாட்டார்கள்‌. ஆனால்‌ யாராவது ஒரு வார்டருடன்‌ நான்‌
இரண்டு வார்த்தை பேசினால்‌, உடனே அவன்‌ தூக்குப்‌ போடுவது
பற்றிப்‌ பேச ஆரம்பித்துவிடுவான்‌. முதல்‌ சில நாட்களில்‌ இம்‌ மாதிரி
யான பேச்சைக்‌ கேட்கும்‌ போதெல்லாம்‌ மார்பு படபடக்கும்‌. உடல்‌
தளரும்‌. மனம்‌ அலை பாயும்‌. தூக்கு மேடையும்‌ அதன்‌ உபகரணங்‌
களும்‌ கண்‌ முன்‌ நிழலாடும்‌. என்னைத் தூக்கிலிடும்‌ உத்தரவு ரத்தாகி
விடும்‌ என்று எனக்கு நானே சொல்லிக்‌ கொள்வேன்‌. ஆனால்‌ கொஞ்ச
நாட்களில்‌ பழகிவிட்டது. திகில்‌ விட்டுப்‌ போய்விட்டது. இந்த
ஸெல்லுக்கு மேற்குப்‌ பக்கத்தில்‌ இருக்கிறது, தூக்கு மேடை.
வார்டர்கள்‌ வந்து சொல்லிவிட்டுப்‌ போனார்கள்‌. தூக்கு மரத்துக்குப்‌
புதிதாகக்‌ கருப்புப்‌ பெயிண்ட்‌ அடித்திருக்கிறார்களாம்‌. என்‌ உடல்‌
எடையுள்ள மணல்‌ மூட்டைகள்‌ கொண்டு வந்து, தூக்குக்‌ கயிற்றில்‌
கட்டி அதன்‌ வலுவைச்‌ சோதித்துப்‌ பார்த்தார்களாம்‌. இம்‌ மாதிரி
இன்னும்‌ பல செய்திகள்‌ .

என்‌ மனத்தின்‌ போக்குதான்‌ என்ன விநோகம்‌! கருப்புப்‌ பெயிண்ட்‌
என்று கேட்டவுடன்‌, அது ஜப்பானிய கரும்பூச்சா அல்லது சாதா
ரணத்‌ தாரா என்று யோசிக்கத்‌ தொடங்கிவிட்டேன்‌. வார்டரைக்‌
கேட்டேன்‌: "கருப்புக்‌ கலர்‌ என்றாயே, அது என்ன தாரா?" என்று.
பிறகு, "அந்தக்‌ கயிறு--எந்த மாதிரி கயிறு அது? காம்புக்‌ கயிறு
அல்லது--?" என்னைப்‌ பார்த்து நானே சிரித்துக்‌ கொள்கிறேன்‌. எந்த
மாதிரி கயிறு என்று இப்பொழுது தெரிந்து கொள்வது ரொம்ப
அவசியந்தானே! எப்போதும்‌ இத்தகைய விசித்திர மனோபாவத்தை
என்னிடம்‌ நானே கவனித்து வந்திருக்கிறேன்‌. உபயோகமான
விஷயங்களைவிட உபயோகமற்ற விஷயங்களில்‌ தான்‌ எனக்குப்‌ பிடிப்பு.
பரீட்சைக்குமுன்‌ எல்லோரும்‌ குறிப்பான சில கேள்விகளுக்கு விடை
தயார்‌ செய்து கொண்டிருப்பார்கள்‌. நான்‌ மட்டும்‌ அப்படிச்‌
செய்யாமல்‌ விஷயத்துக்குச்‌ சம்பந்தப்பட்ட, ஆனால்‌ பரீட்சைக்கு
முக்கியமில்லாத, சிறிய ஆராய்ச்சிகளில்‌ ஈடுபட்டிருப்பேன்‌. ஜியா
மெட்ரியில்‌ முக்கியமான 'தியரங்களை' விட்டுவிட்டு அவற்றிலிருந்து
எழும்‌ 'ரைடார்‌'களில்‌ அதிக கவனம்‌ செலுத்துவேன்‌. பரீட்சைக்கு
முதல்‌ தினம்வரை 'ஃபுட்நோட்‌', முகவுரை இத்யாதிகளைக்‌ கவன
மாகப்‌ படித்துக்‌ கொண்டிருப்பேன்‌. வருஷ ஆரம்பத்தில்‌ எனக்கு
நானே சொல்லிக்‌ கொள்வேன்‌, "முக்கியமான பாகங்களை எப்படியும்‌
படித்தே ஆகவேண்டும்‌. ஆகவே முதலில்‌ முக்கியம்‌ இல்லா தவற்றைப்‌
படித்துவிடலாமே?" கடைசியில்‌ முக்கியமாகப்‌ படிக்கவேண்டியது
படிக்கப்படாமலே நின்றுவிடும்‌ .

காசி வித்யாபிடத்தில்‌ படித்துக்‌ கொண்டிருந்தபோது நிகழ்ந்த ஒரு
சம்பவம்‌ ஞாபகத்துக்கு வருகிறது. பாதி ராத்திரி இருக்கும்‌.
ஸகலதேவ்‌, நான்‌ இருவரும்‌ கண்‌ விழித்துப்‌ பரீட்சைக்குப்‌ படித்துக்‌
கொண்டிருக்கிறோம்‌. ஒரு சிட்டிகை மூக்குப்‌ பொடி உறிஞ்சுவிட்டு,
'ஆஜ்‌' பத்திரிகையில்‌ வெளி வந்திருந்த தலையங்கத்தை எனக்குப்‌
படித்துக்‌ காண்பித்துக்‌ கொண்டிருந்தான்‌. திடீரென்று போலீஸ்‌
காரர்கள்‌ வந்து என்னைக்‌ கைது செய்தனர்‌. ஏதோ அரசியல்‌
விவகாரத்தில்‌ சம்பந்தப்பட்டு இருப்பேன்‌ என்ற சந்தேகம்‌ அவர்‌
களுக்கு. கடைசியில்‌ தடயங்கள்‌ ஏதுமில்லை என்று என்னை விடுதலை
செய்து விட்டார்கள்‌. உண்மையிலேயே நான்‌ அப்படிப்பட்ட
விவகாரங்களில்‌ அப்போழுது ஈடுபட்டிருக்கவில்லை. ஆனால்‌ அன்று
என்னைக்‌ கைது செய்ய வந்தபோது என்‌ கண்முன்‌ முதலில்‌
தோன்றியது தூக்கு மேடைதான்‌. இப்பொழுது உண்மையிலேயே
தூக்குத்‌ தண்டனை விதிக்கப்பட்டு விட்டபடியால்‌ பயம்‌ தெளிந்து
விட்டது என்று நினைக்கிறேன்‌. எதுவுமே தூரத்தில்‌ இருந்தால்‌
பயங்கரமாகப்‌ படுகிறது. ஜெயிலுக்கே போகாதவர்கள்‌ ஜெயிலைப்‌
பற்றிப்‌ பல விதமாகக்‌ கொடூரக்‌ கற்பனைகள்‌ செய்து கொள்கிறார்கள்‌ .
ஒருமுறை உள்ளே வந்து போய்விட்டால்‌ பயம்‌ தெளிந்து விடுகிறது.

சே! இந்தக்‌ கொசுத்‌ தொல்லை சகக்க முடியவில்லை. நம்‌ காந்தி ஆசிர
மத்துக்‌ கொசுக்கள்‌ அளவிலும்‌ சப்தத்திலும்‌ பெரிதாக இருந்தாலும்‌
அவற்றின்‌ கடிப்பில்‌ இவ்வளவு விஷம்‌ இல்லை. நீலு கேலியாகச்‌
சொல்லுவான்‌ : "காந்தி ஆசிரமத்துக்‌ கொசுக்கள்‌ அல்லவா? அதனால்‌
தான்‌ அஹிம்ஸா வழியில்‌ இரத்தம்‌ உறிஞ்சக்‌ கற்றுக்கொண்டிருக்‌
கின்றன" என்று. அம்மா சிரிப்பை அடக்கிக்கொண்டு பொய்க்‌ கோபத்‌
துடன்‌, "சரி, சரிபோதும்‌, இங்கே வா" என்பாள்‌. அம்மாவின்‌ முகம்‌
தெளிவாகக்‌ கண்‌ முன்‌ வருகிறது. விழியோரங்களில்‌ சிறு சுருக்கங்கள்‌ .
அவள்‌ நெஞ்சில்‌ எப்பொழுதுமே ஒரு திகில்‌--அப்பாவைப்பற்றி நீலு
ஏதாவது அவமரியாதையாகப்‌ பேசிவிடப்‌ போகிறானே என்று. அப்படி
அவன்‌ ஏதாவது உளறினாலும்‌ அது அப்பாவின்‌ காதுகளை எட்டாதவாறு
தடுத்துவிடவேண்டும்‌ என்ற கவலை. நீலு எப்பொழுதுமே யதார்த்த
வாதி. எதையும்‌ உடைந்துக்‌ கொட்டிவிடும்‌ சுபாவம்‌. இதன்‌ காரண
மாக எத்தனை தடவைகள்‌ ரகளைகளில்‌ மாட்டிக்கொண்டிருக்கிறான்‌!
தான்‌ சொல்லுவது பிறருக்குப்‌ பிடிக்காதோ, அவர்களைப்‌ புண்படுத்‌
துமோ, என்றல்லாம்‌ எப்பொழுதுமே அவன்‌ யோசித்ததில்லை.
எதுவுமே அவனைத்‌ தொட்டது கிடையாது. அவன்‌ உணர்ச்சிகளும்‌
நோக்குகளும்‌ ஸ்தூல அடிப்படைகளைச்‌ சார்ந்தவை. பேனாவும்‌
தூரிகையும்‌ அவனுக்கு அந்நியமானவை. அவனுக்குப்‌ புரிவது கடின
மான உடலுழைப்புந் நான்‌. சுத்தியலும்‌, கடப்பாறையுந்தான்‌.
அவன்‌ கைகளுக்கும்‌ யொருத்தமானது நீட்டிய வாள்‌ அல்லது
கோடாலி-பரசுராமனின்‌ கைகளில்‌ உள்ளது போன்று, இரக்கமற்ற
தார்மிக ஒளியுடன்‌ துலங்கும்‌ கருவி. நீலு ஒரு தடவை, "எனக்குக்‌
கவிதைகள்‌ என்றாலே வெறுப்பு" என்று சொன்னான்‌. "உனக்குப்‌
பிடிக்கிற மாதிரியான கவிதை எழுதித்‌ தருகிறேன்‌, பார்‌" என்று பதில்‌
சொன்னேன்‌. எழுதியும்‌ கொடுத்தேன்‌. முதலாளி-பாட்டாளி, ஏழை
பணக்காரன்‌ மொதிக்‌ கொள்வது போன்ற விஷயத்தைப்‌ பற்றி
அடிதடி பாணியில்‌ ஒரு ஸானெட். நீலுவுக்கு இது மிகவும்‌
பிடித்திருந்தது. இப்பொழுது நினைவுக்கு வரவில்லை ஒரு வரிகூட.
ஆனல்‌ நீலு அந்தக்‌ கவிதைக்கு ஃப்ரேம்‌ போட்டு ஆசிரமத்தில்‌
மாட்டி வைத்திருந்தான்‌--அம்மாவின்‌ அறையில்‌.

அம்மா முற்றத்தில்‌ உட்கார்ந்திருக்கும்‌ காட்சி கண்‌ முன்‌
வருகிறது. நீலுவைப்‌ பார்த்துக்‌ கொண்டே தலையை ஆட்டிக்‌
கொண்டு, நாக்கினால்‌ பல்‌ அடியைத்‌ தொட்டுக்கொண்டு 'சிக்‌' என்ற
சப்தத்தை எழுப்புகிறாள்‌. பிறகு ஏதோ சுலோகத்திலிருந்து
"செத்தாலும்‌ சுபாவம்‌ மாறாது" என்ற அடியைச்‌ சொல்லுகிறாள்‌.
நீலு என்னப்‌ பார்த்து, "அண்ணா, மாட்டிக்‌ கொண்டுவிட்டேன்‌ "
என்ற பொருள்பட கண்‌ அடிக்கிறான்‌. நாங்கள்‌ எதிர்பார்த்தது
போலவே ஒரு ஸம்ஸ்கிருத சுலோகத்தில்‌ ஒரு வரியை முணுமுணுக்‌
கிறாள். 'அங்கார்‌ சத தெளதேன மலினம்ச ர முஞ்சதே' (கரியை
அலம்பிக்‌ கருமையைப்‌ போக்க முடியாது). நாங்கள்‌ இருவரும்‌ அடக்க
முடியாமல்‌ சிரித்துவிடுகிறோம்‌. அம்மா, 'மலினம்ச விமுஞ்சதே'
என்று தப்பாகச்‌ சொல்லி அர்த்தத்தை அனர்த்தமாக்கிவிட்டாள்‌ .
தப்பு நேர்ந்துவிட்டதை உணர்ந்து, "ஆமாம்‌, எல்லாம்‌ ஞாபகம்‌
இருக்குமாக்கும்‌" என்று அலுத்துக்கொள்கிறாள்‌. "ஞாபகமில்லா
விட்டால்‌, அதைச்‌ சொல்லுவானேன்‌?" என்று வெடுக்கென்று நீலு
கேட்கிறான்‌. அம்மாவின்‌ சிறு பிழைகள்‌ எங்களுக்கு நன்றாகத்‌ தெரிந்தது
தான்‌. ஆனால்‌ நீலு சமயம்‌ நேரும்போகெல்லாம்‌ அவற்றைச்‌ சுட்டிக்‌
காட்டாமல்‌ இருக்கமாட்டான்‌. அவன்‌ அங்கே இருந்திருக்காமல்‌ நான்‌
மட்டும்‌ இருந்திருந்தால்‌ இந்தத்‌ தவற்றை நான்‌ கவனித்திருக்கக்‌ கூட
மாட்டேன்‌. அம்மா சொல்லுவாள்‌ 'தயா தக்ஷணாய்தா' என்று. ஒரு
தடவை நான்‌ இதைத்‌ திருத்தி, 'தயா தாக்ஷிண்யம்‌' என்று சொல்ல
வேண்டும்‌ என்று சொன்னேன்‌. அப்பொழுது கேட்டுக்‌ கொண்டாலும்‌
பிறகு சமயம்‌ வரும்போது மறந்துவிடுவாள்‌. நானானால்‌ இதை சட்டை
செய்யாமல்‌ இருந்துவிடுவேன்‌, அவளை வீணாக வாட்டுவானேன்‌ என்று.
நீலுவுக்கு இது புரிவதில்லை. பிறருடைய பலவீனங்கள்‌, அங்க
சேஷ்டைகள்‌, நடத்தைக்‌ கோணல்கள்‌ எல்லாம்‌ அவன்‌ கண்களுக்குப்‌
பளிச்சென்று படும்‌. அவற்றைக்‌ தனது கேலிக்கு இரையாக்கிக்‌
கொள்வான்‌. அவனுடைய வார்த்தைகளின்‌ சாட்டையடி பிறரை
எப்படி வருத்தும்‌ என்று அவன்‌ நினைத்துப்‌ பார்ப்பதேயில்லை. நாங்கள்‌
எப்பொழுதுமே அப்பாவிடமிருந்து கொஞ்சம்‌ ஒதுங்கியே இருப்போம்‌.
தவிர்க்க முடியாவிட்டாலன்றி அவரிடம்‌ அதிகம்‌ பேசுவதில்லை. இதன்‌
காரணமாகவே, அப்பாவும்‌ மற்ற ஆசிரமவாசிகளும்‌ தங்கள்‌
ஆகாரத்தை முடித்துக்‌ கொண்ட பிறகே நீலுவும்‌ நானும்‌ அம்மா
வுடன்‌ சாப்பிட உட்காருவோம்‌. சிறிதளவு பால்‌ இல்லாமல்‌
அம்மாவுக்கு முடியாது. இது ஒன்றுதான்‌ அவள்‌ தனக்காகக்‌ காட்டிக்‌
கொள்ளும்‌ சலுகை.

ஆசிரமத்தில்‌ தங்கியிருப்பவர்களின்‌ எண்ணிக்கைக்கு எப்பொழுதும்‌
குறைவில்லை. இதைத்‌ தவிர, சமயா சமயமின்றி வருவதும்‌ போவது
மாய்‌ இருக்கும்‌ விருந்தாளிகள்‌ வேறு. ஆகவே, பாலுக்கு எப்போதுமே
பற்றுக்‌ குறையிருப்பினும்‌ எனக்கும்‌ நீலுவுக்கும்‌ கொஞ்சம்‌ பால்‌
கொடுக்காமல்‌ இருக்கமாட்டாள்‌. நான்‌ என்‌ பாலிலிருந்து கொஞ்சம்‌
அம்மாவுக்காக - ஒரு கிண்ணத்தில்‌ விட்டு வைப்பேன்‌. இதைக்‌
கவனிக்கும்‌ நீலு வெடுக்கென்று, "அம்மாவுக்கு மட்டும்‌ பால்‌ இல்லா
விட்டால்‌ முடியாது" என்று சொல்லுவான்‌. அம்மாவின்‌ முகம்‌ மாறி
விடும்‌--தான்‌ மூடி மறைத்து வைத்திருந்த ஒரு பலவீனம்‌ வெளிப்பட்டு
விட்ட மாதிரி. என்னவெல்லாமோ கண்ணில்‌ படும்‌ நீலுவுக்கு, தன்‌
வார்த்தைகளால்‌ அம்மாவின்‌ முகத்தில்‌ ஏற்படும்‌ மாறுதல்‌ மட்டும்‌
அவன்‌ கண்ணில்‌ படுவதில்லை.

அவளுக்கு உடம்பு சரியில்லாமல்‌ இருக்கும்போது அதைக்‌ கொஞ்சம்‌
மிகைப்படுத்தினால்‌ அவளுக்கு ஒரு திருப்தி. அதனாலேயே வேணு
மென்றே அவள்‌ நெற்றியில்‌ கையை வைத்து, "ஐயையோ! உடம்பு
பற்றி எரிகிறதே!" என்று சொல்லுவேன்‌. நீலு உடன்‌ இருந்தால்‌
"ஹா, ஹா" என்று வீடு அதிரச்‌ சிரித்துவிட்டுப்‌ போய்‌ விடுவான்‌.

அன்று சூப்பிரண்டிடம்‌, "எனக்கு ஒரு தேவையுமில்லை" என்று
சொன்ன பிறகு மிகவும்‌ திருப்தியாக இருந்தது. திருப்தி மட்டுமல்ல,
கொஞ்சம்‌ கர்வமாகவும்‌ இருந்தது. துரை தனியாக வருவ தில்லையே!
கூடவே ஜெயிலர்‌, டாக்டர்‌, அஸிஸ்டென்ட்‌ ஜெயிலர், ஹெட்‌
வார்டர்‌, பாடிகார்ட்கள்‌ புடை சூழத்தான்‌ அன்று வந்திருந்தார்‌.

ஓ! சொல்ல மறந்துவிட்டேனே! முக்கியக்‌ கைதி ஒருவன்‌ துரையின்‌
காக்கி நிற ராஜகுடையைத்‌ தூக்கிக்கொண்டு பின்னாலேயே ஒடுவானே-
அவனும்‌ அன்று இருந்தான்‌. உண்மையிலேயே தம்‌ பரிவாரங்கள்‌
புடை சூழப்‌ பவனிவரும்‌ இந்த சூப்பிரண்ட்‌ ஜெயில்‌ ஸாம்ராஜ்யத்தின்‌
ஏக சக்ராதிபதிதான்‌. அன்று அந்தக்‌ கேள்விக்கு அவ்விதம்‌ பதிலளித்த
பின்‌ ஒருவர்‌ முகத்தையும்‌ நான்‌ பார்க்க முடியவில்லை. நினைவுபடுத்திப்‌
பார்க்கும்போது அந்தக்‌ காட்சி மங்கலாக, ஒரு தெளிவுமில்லாமல்‌
மனக்‌ கண்‌ முன்‌ வருகிறது. என்‌ பதில்‌ அவர்களை எப்படிப்‌ பாதித்தது
என்பதை அறிந்து கொள்ள மட்டும்‌ ஆவலாக இருக்கிறது. ஏதோ ஒரு
நாடகத்தில்‌ நான்‌ ராஜ பார்ட்டில்‌ நடித்த மாதிரி ஒரு பிரமை.

சிறு வயதில்‌ விடுதலை இயக்கத்தின்‌ கதையைச்‌ சந்தோஷ்‌ அண்ணாவின்‌
வாயிலாகக்‌ கேட்கும்போது எவ்வளவு தடவை கண்கள்‌ நிரம்பி வழிந்‌
திருக்கின்‌ றன! அப்போராட்டத்தில்‌ மரித்து அமரர்களான வீரர்கள்‌
என்‌ கண்முன்‌ தோன்றுவார்கள்‌. "ஏன்‌ இன்னமும்‌ வதைக்கிறீர்கள்‌?
எங்களை அமைதியாக இறக்க விடுங்கள்‌" என்று துப்பாக்கிக்‌ குண்டு
பட்ட மரணுவஸ்தையிலும்‌ சொன்ன அவர்களுடன்‌ என்னை ஒப்பிட்டுக்‌
கொள்வேன்‌. அப்பொழுதெல்லாம்‌ என்‌ கண்கள்‌ குளமாகிவிடும்‌ .

நான்‌ அன்று சொன்ன வார்த்தைகள்‌ ஒருவர்‌ மனத்தையும்‌ இந்த
மாதிரி தொடவில்லையா? இல்லை என்றே நினைக்கிறேன்‌. தினமும்‌
தான்‌ இத்தகைய கைதிகளைப்‌ பார்த்துக்‌ கொண்டேயிருக்கிறார்கள்,
இவர்கள்‌. வயதானவர்கள்‌. உலக அநுபவத்தில்‌ அடிபட்டுக்‌
காய்ச்சிப்‌ போனவர்கள்‌. உணர்ச்சி வசப்படும்‌ இளைஞர்கள்‌ அல்ல.
எல்லோரும்‌ என்னைப்‌ புகழவேண்டும்‌, என்‌ கதையைச்‌ சொல்ல
வேண்டும்‌--இதுதான்‌ என்‌ ஆசை. இதுதான்‌ என்‌ பலவீனம்‌. சில
சமயங்களில்‌ என்னைப்பற்றி எனக்கே சந்தேகம்‌ எழும்‌. "நாட்டின்‌
வருங்காலத்தைவிட எள்‌ புகழின்‌ வருங்காலத்தைப்பற்றி எனக்குக்‌
கவலை அதிகமோ?" என்று. உண்மையிலேயே அப்படித்தானா?

வாழ்க்கையளிக்கும்‌ ஸ்தூலமான போகங்களில்‌ ஒரு நாளும்‌ நான்‌
என்னை மூழ்கடித்துச்‌ கொண்டதில்லையே. தேசத்துக்கு நல்லது என்று
எனக்குப்‌ பட்டதைச்‌ செய்ய சிறிதளவுகூடத் தயங்கியதில்லையே? என்‌
சொந்த சுகத்தையோ அல்லது எதிர்காலக்தையோ பற்றிக்‌ கவலைப்‌
பட்டதே இல்லையே? இவற்றுக்கெல்லாம்‌ கைமாறாக இத்தேசத்து
ஜனங்கள்‌ என்னைப்பற்றி சில வார்த்தைகள்‌ புகழ்ச்சியாகப்‌ பேச
வேண்டும்‌ என்ற ஆசை நேர்மையற்றதா?

ஜெயில்‌ டாக்டர்‌ நிச்சயம்‌ என்னைப்பற்றி அவர்‌ வீட்டில்‌ பேசியிருப்‌
பார்‌. அஸிஸ்டண்ட்‌ ஜெயிலர்‌ உடனே மேல்‌ வகுப்பு அரசியல்‌ கைதி
கள்‌ இருக்கும்‌ வார்டிற்குப்‌ போய்‌ இதைப்பற்றி அரட்டை அடித்திருப்‌
பான்‌. அப்பாவும்‌ அதே வார்டில்தான்‌ இருக்கிறார்‌. அவர்‌ காதிலும்‌
இந்தச்‌ சம்பவம்‌ விழுந்திருக்கும்‌. எதையும்‌ காட்டிக்கொள்ளாத
சுபாவம்‌ அப்பாவுக்கு. அவர்‌ முகத்தைப்‌ பார்த்து அவர்‌ என்ன
நினைத்துக்‌ கொண்டிருக்கிறார்‌ என்று சொல்ல முடியாது. தனியாக
உட்கார்ந்து கொண்டு சர்க்காவில்‌ நூற்றுக்‌ கொண்டிருப்பார்‌.
கண்களில்‌ ஓரிரண்டு சொட்டு நீர்‌ சுரந்திருக்கலாம்‌. இல்லை இல்லை,
அப்பாவிடமிருந்து இவ்வளவு அதிகமான உணர்ச்சிப்‌ பெருக்கை நான்‌
எதிர்பார்க்கவில்லை. அதிகமாகப்‌ போனால்‌ ஓரிரண்டு நிமிஷங்கள்‌
பிரமையடைந்திருக்கலாம்‌. சர்க்காவின்‌ ஓட்டம்‌ சிறிதளவு குறைந்‌
இருக்கலாம்‌ -- நூலிழை ஓரிரண்டு தடவைகள்‌ அறுபட்டுப்‌ போயிருக்க
கூடும்‌.

என்‌ மனத்தில்‌ திடீரென்று ஒரு சந்தேகம்‌ தோன்றுகிறது. பீதியும்‌
கூட. ஜெயில்‌ சிப்பந்திகளிடையே அன்று என்னைப்பற்றி எந்தவிதமான
அபிப்பிராயத்தை நிறுவ முயன்றேனோ அந்த அபிப்பிராயம்‌ அவர்கள்‌
மனத்தில்‌ எழும்பவேயில்லையோ என்ற சந்தேகம்‌ என்னை வாட்டுகிறது,
அன்று நான்‌ குரலை உயர்த்திப்‌ பேசவில்லை. கண்களைக்‌ கூடத்‌ தாழ்த்திக்‌
கொண்டு பேசினேன். இதிலிருந்து நான்‌ மனோதிடமற்றவன்‌ என்று
இவர்கள்‌ முடிவு செய்திருக்கலாம்‌. அன்றைய என்‌ நடத்தை
அநாவசியமாகச்‌ சர்க்காரைப்‌ பகைத்துக்‌ கொள்வதாக இவர்களுக்குப்‌
பட்டிருக்குமோ? இவங்கள்‌ இரவு பகலாக, எப்பொழுதும்‌ திருடர்கள்,
கொள்ளைக்காரர்கள்‌, கொலைகாரர்கள்‌ போன்றோருடன்‌ மாரடித்துக்‌
கொண்டு இருப்பவர்கள்‌. ஆகவே உணர்ச்சிகள்‌ வற்றி, மென்மையான
எந்த நோக்கத்துக்கும்‌ இடம்‌ கொடாதவர்கள்‌. அரசியல்‌ கைதிகள்‌,
கொலைகாரன்‌, கொள்ளைக்காரன்‌ போன்ற கைதிகளிலிருந்து வேறு
பட்டவர்கள்‌ என்ற தெளிவு இல்லாதவர்கள்‌. தப்பித்‌ தவறி
மரியாதையாக நடந்து கொண்டார்களானால்‌, ஏதாவது தகராறு
நேர்ந்துவிடுமோ என்ற பயம்‌, அல்லது சுயநலம்‌ காரணமாக
இருக்கும்‌. மூன்றாம்‌ வகுப்பு அரசியல்‌ கைதி உடல்‌ நலமில்லாமல்‌
படுத்துக்கொண்டால்‌ அவனைக்‌ கண்டபடி திட்டுவார்‌ ஜெயில்‌ டாக்டர்‌.
சீதபேதி கண்டு மருந்து கேட்டால்‌, "என்ன, தயிருக்கு அடி போடு
கிறாயா? அதெல்லாம்‌ என்கிட்ட செல்லாது" என்று எரிந்துவிழுவார்‌.
அதே டாக்டர்‌ மேல்‌ வகுப்புக்‌ கைதிகளிடம்‌ எவ்வளவு மென்மையாக
நடந்து கொள்கிறார்‌! இரண்டு ஆண்டுகளுக்கு முன்‌ 'தனி நபர்‌
சத்தியாகிரகம்‌' நடந்து காங்கரஸ்‌ தலைவர்கள்‌ ஜெயிலுக்கு வந்த
போது, இதே சிப்பந்திகள்‌ அவர்களை வளைய வளைய வந்து காக்காய்‌
பிடித்தவாறு இருந்ததை நானே பார்த்திருக்கிறேன்‌. இதே தலைவர்கள்‌
பிகாரில்‌ மறுபடியும்‌ மந்திரிசபை அமைக்கக்‌ கூடும்‌ என்று அப்போது
கணக்கிட்டிருந்தார்கள், இந்தச்‌ சிப்பந்திகள்‌... இன்றோ?

ஜெயில்‌ சூப்பிரண்டிடம்‌ அன்று நான்‌ நடந்து கொண்ட விதம்‌
இந்தச்‌ சிப்பந்திகளைப்‌ பாதித்திருக்குமா? இதைவிட நாடக பாணியில்‌
குரலை உயர்த்தி, "பசுவைக்‌ கொன்று செருப்பு தானமா? உங்களிட
மிருந்து ஒரு தயவும்‌ நான்‌ எதிர்‌ பார்க்கவில்லை" என்று கூறியிருந்தால்‌,
ஒரு வேளை என்னை அதிகம்‌ மதித்திருப்பார்கள்‌. கொஞ்சம்‌ நாடக
மேடை வாடை அடித்திருந்தாலும்‌ காரியம்‌ நடந்திருக்கும்‌. மற்றொரு
சம்பவம்‌ நினைவுக்கு வருகிறது. இரண்டாம்‌ நம்பர்‌ வார்டில்‌ அக்டோபர்‌
மாதத்தில்‌ தடியடிப்‌ பிரயோகம்‌ நடந்து, மண்டை பிளவுபட்ட
நிலையில்‌ சுகதேவனின்‌ பிரசங்கம்‌. நாடகங்களில்‌ ரணகளத்தில்‌ மரிக்கும்‌
கதாநாயகன்‌ மாதிரி படுத்துக்கொண்டே சிம்மக்‌ குரலில்‌, "உங்களுக்கு
வெட்கம்‌, மானம்‌ எதுவுமில்லையா?" என்ற வார்த்தைகளுடன்‌ தனது
உரையை ஆரம்பித்தான்‌. இன்னும்‌ காதில்‌ ஒலித்துக்‌ கொண்டிருக்‌
கிறது. பள்ளியில்‌ ஒரு தடவை பரிசளிப்பு விழா சமயத்தில்‌ நான்‌
'மேகநாத வதம்‌' காலவியத்திலிருந்து ஒரு பகுதியை ஒப்பித்தேன்‌.

அஸிஸ்டெண்ட்‌ ஹெட்மாஸ்டர்‌ காளி பாபு எனக்குச்‌ சொல்லிக்‌
கொடுத்தார்‌ : "இந்த வரி வரை ஒரு பக்கமாக முழங்கைமீது சாய்ந்த
வாறு ஒப்பிக்கவேண்டும்‌. அதற்குப்‌ பிறகு முழுதும்‌ படுத்துக்கொண்டு
கண்களைக்‌ கொஞ்சம்‌ கொஞ்சமாக மூடிக்‌ கொண்டு, மெதுவாக
இழுத்த மாதிரி , 'உங்களுடைய இக்‌ களங்கத்தை உலகிலிருந்து யார்‌
கழுவுவார்‌?' என்று சொல்லவேண்டும்‌." சுகதேவனின்‌ அன்றைய
ஆவேசப்‌ பேச்சு அந்தச்‌ சூழ்நிலைக்குச்‌ சிறிதும்‌ பொருத்தம்‌ இல்லாத
தாக இருந்தது. ஆனால்‌ அங்கே கூடியிருந்தவர்களில்‌ இதை உணர்ந்‌
தவர்கள்‌ மிகச்‌ சிலரே தான்‌.

"பாபூ! சாப்பாடு ஆயிடுச்சிங்களா?"

சிந்தனைக்‌ கயிறு அறுபடுகிறது. எதிரில்‌ வார்டர்‌. அவன்‌ குரலில்‌
இரக்கம்‌. வெகு நேரத்துக்கு முன்பே வெளியில்‌ விளக்கு வைத்‌
இருக்கிறான்‌. இதுவரை நான்‌ கவனிக்கவில்லை. இந்த விளக்கை
ஸெல்லுக்குள்ளேயே வைத்துவிட்டால்‌ இவர்களுக்கு என்ன
நஷ்டமோ தெரியவில்லை. மண்ணெண்ணெயை மேலே ஊற்றித்‌
தற்கொலை செய்து கொள்வது என்பது அத்தனை எளிதான காரிய
எண்ணம்‌ சரி தானோ என்னவோ? அவர்கள்‌ நியமங்கள்‌ எல்லாமே
அநுபவத்திலிருந்து எழுந்தவைதானே! பார்க்கப்‌ போனால்‌ இத்தகைய
அற்பமான ஜெயில்‌ விதியின்‌ காரணமாகத்தான்‌ சென்ற ஆண்டில்‌
நடக்கவிருந்த ஜெயில்‌ மியூடினி தவிர்க்கப்பட்டது. கேட்‌ வார்டரைக்‌
கொன்று கைதிகள்‌ சாவிக்கொத்தைக்‌ கைப்பற்றினர்‌. அந்தப்‌ பெரிய
சாவிக்கொத்தில்‌ இரு நூற்றுக்கும்‌ மேற்பட்ட சாவிகள்‌. இதில்‌
அநேகம்‌ பிரயோஜனமே அற்றவை, ஆனால்‌ ஜெயில்‌ விதிகளின்படி
இந்தமாதிரி பல சாவிகள்‌ கொத்தில்‌ இருக்கவேண்டும்‌. கலகக்காரர்‌
களுக்குச்‌ சாவிக்கொத்து கிடைத்தும்‌, எந்தச்‌ சாவி எந்தக்‌ கேட்டைக்‌
திறக்கும்‌ என்று தெரியவில்லை. ஒன்றொன்றாய்‌ நுழைத்துப்‌ பார்க்கும்‌
முயற்சியில்‌ ஐந்து நிமிஷங்கள்‌ ஓடிவிட்டன. இடையில்‌ "அலாரம்‌
ஜெயில்‌ பாஷையில்‌  -- 'பைத்தியக்‌கார மணி'--ஒலித்தது. துப்பாக்கி
சகதமாய்ச்‌ சிப்பாய்கள்‌ வந்துவிட்டனர்‌. பிறகு...

வார்டரின்‌ கேள்விக்குப்‌ பதில்‌ அளிக்காமல்‌, "மணி என்ன?" என்று
கேட்டேன்‌.

"ட்யூட்டி மாறும்‌ சமயம்‌ வந்துலிட்டது" என்றான்‌. அதாவது
இவன்‌ போன்றவர்களுக்குப்‌ பதில்‌ இரவில்‌ வேலை செய்யும்‌ வார்டர்கள்‌
வரும்‌ நேரமாயிற்று என்று பொருள்‌. ஸெண்ட்ரல்‌ டவரில்‌ கைதிகள்‌
கணக்கெடுப்பு நடக்கிறது. எந்த வார்டில்‌ எத்தனை கைதிகள்‌, இன்றைய
புதுக்‌ கைதிகள்‌ , 'வரும்படி' எத்தனை, 'செலவு' எத்தனை? கூட்டிக்‌
கழித்துக்‌ கணக்கு சரியாக இருக்கிறதா?

வார்டர்‌ தன்‌ கேள்வியை மறக்கவில்லை. மறுபடியும்‌ "சாப்பிட்டீங்‌
களா?" என்று கேட்கிறான்‌ .

இன்று நான்‌ சாப்பிடவில்லை என்பதைக்‌ கவனித்திருக்கிறான்‌ .
"இல்லை" என்று பதில்‌ சொன்னேன்‌.

"தயிர்‌ இருக்கிறது. கொஞ்சம்‌ சாப்பிட்டுத்தான்‌ பாருங்களேன்‌."

வாரத்தில்‌ ஒரு நாள்‌ தான்‌ கீழ்‌ வகுப்புக்‌ கைதிகளுக்குத்‌ தயிர்‌.
பித்தளைத்‌ தட்டில்‌ வெண்ணெய்‌ எடுக்கப்பட்ட, வெடவெடவென்று
இருக்கும்‌ தயிர்‌. தீய்ந்து போன வாசனை. காங்கிரஸ்‌ ஆட்சியில்‌
கொண்டு வரப்பட்ட இந்தச்‌ சீர்திருத்தம்‌ மூன்றாம்‌ வகுப்பு அரசியல்‌
கைதிகளிடையே ஒரு நிரந்தரமான கேலிப்‌ பொருளாக இருந்தது.
காங்கிரஸ்‌ பெருந்தலைவர்கள்‌ தாம்‌ இந்தக்‌ கேலிக்கு இலக்கு. அரசியல்‌
கைதிகள்‌ எல்லாரையும்‌ ஒரே வகுப்பில்‌ இவர்கள்‌ ஏன்‌ போடவில்லை?
உயர்‌ வகுப்பு, கீழ்‌ வகுப்பு என்று அரசியல்‌ கைதிகளிடையே பாகுபாடு
செய்வதன்‌ பொருள்‌ என்ன? உயர்‌ வகுப்புக்குத்‌ தினப்படி
பத்தணா, கீழ்வகுப்பிற்கு மூணரையணா--இதென்ன கணக்கு? கீழ்‌
வகுப்பு அரசியல்‌ கைதிகளுக்குச்‌ சொந்தச்‌ செலவில்‌ செளகரியங்கள்‌
செய்து கொள்ளும்‌ சலுகை கிடையாது. இதைத்‌ தந்துவிட்டால்‌
என்ன குடி முழுகிப்‌ போய்விடும்‌? வெளியில்‌ இருந்து அவர்களுக்கு
ஏதாவது சாப்பாடோ கீப்பாடோ வந்தால்‌ தலைவர்கள்‌ வீட்டு அரிசி
மங்கலாகிவிடுமா என்ன? மாதம்‌ இருமுறை கடிதம்‌ எழுதுவதற்கு
இக்கைதிகளுக்கு அனுமதி கொடுத்து விட்டால்‌ மகா பாரதம்‌ அசுத்த
மாகிவிடுமோ? சொந்தச்‌ செலவில்‌ இவர்கள்‌ பீடி வாங்கிக்‌ கொண்டால்‌
என்ன விபரீதம்‌ நேர்ந்துவிடும்‌? இதுமாதிரி இன்னும்‌ எத்தனையோ
குறைகள்‌....

ஸெண்ட்ரல்‌ டவர்‌ மாடியிலிருந்து ஸிம்மக்‌ குரலில்‌ ராகம்‌ போட்டுக்‌
காவல்‌ குரல்‌ எழுகிறது. "ஒண்ணாம்‌ நம்பர்‌! குரல்‌ கொடு!
இரண்டாம்‌ நம்பர்! குரல்‌ கொடு! மூன்றாம்‌ நம்பர்‌! குரல்‌ கொடு!
நா-ஆலாம்‌ நம்பர்‌! குரல்‌ கொடு! ஐ--ஐந்தாம்‌ நம்பர்‌! குரல்‌
கொடு! ஆ-ரா-ஆ-ஆ-ம்‌ நம்பர்‌ குரல்‌ கொடு!" மறுபடியும்‌ புதிய
ரவுண்டு. குரல்‌ கொடு!

எல்லா வார்டர்களுடைய பதில்‌ குரலும்‌ காதில்‌ விழவில்லை. ஒரு
வேளை என்‌ ஸெல்‌ வரை அவை எட்டவில்லை போலும்‌. டவரிலிருக்கும்‌
வார்டரும்‌ எல்லா வார்டர்களிடமிருந்தும்‌ பதில்‌ குரலை எதிர்பார்க்க
வில்லை என்று நினைக்கிறேன்‌. அவன்‌ தன்‌ கடமையை யந்திரம்போல்‌
கழித்துவிட்டுப்‌ போகிறான்‌. கொஞ்ச நேரத்துக்கு ஒரு தடவை கத்த
வேண்டியது, கிராமபோன்‌ ரிகார்ட்‌ மாதிரி. ஒவ்வொரு வார்டி
லிருந்தும்‌ எத்தனை கைதிகள்‌ உள்ளனர்‌ என்று பதில்‌ வரவேண்டும்‌
என்று நியமம்‌. ஆனால்‌ முன்னதாகவே ஜெயில்‌ சிப்பந்திகள்‌ இந்தக்‌
கணக்கை டவரின்‌ கீழ் அறையில்‌ எடுத்து முடித்துவிட்டிருப்பார்கள்‌ .
ஆகவே இந்தக்‌ கூப்பாடு கடனே என்று செய்யும்‌ ஒரு
சடங்கு. எல்லா வார்டர்களுக்கும்‌ இதர சிப்பந்திகளுக்கும்‌
இது தெரிந்த விஷயந்தான்‌. ஆகவே வீணில்‌ பதில்‌ குரல்‌ கொடுத்துத்‌
தொண்டையை வற்ற வைத்துக்‌ கொள்வதில்லை. 'டங்‌ டங்‌' என்று
மணி அடிக்கிறது. கணக்கெடுத்தல்‌ முடிந்துவிட்டது. மணி ஒன்பது.
நாளைய கணக்கெடுத்தலை நான்‌ கேட்கவேண்டியிராது. ஸெண்ட்ரல்‌
டவர்‌ மீதிருக்கும்‌ விளக்கு கட்டாயம்‌ 50 கான்டில்‌ பவராக இருக்க
வேண்டும்‌. இருட்டடிப்புக்‌ காரணமாக (black out) இதற்கு ஒரு
கருப்பு ஷேட்‌ (shade). விளக்குக்கு நேர்‌ கீழே மூங்கிலால்‌ பின்னப்‌
பட்ட ஒரு பெரிய குடை. காவல்‌ ட்யூடிலிலிருக்கும்‌ வார்டரை
வெயில்‌ மழையிலிருந்து காப்பாற்றுவதற்காக நிறுவப்பட்டது.
இதுவும்‌ இருட்டடிப்பின்‌ காரணமாக கருஞ்சாயமடிக்கப்‌ பெற்றிருக்‌
கிறது. இருந்தும்‌ வெளிச்சம்‌ நேராக இதன்‌ மேல்‌ விழுவதால்‌ நாலாபக்கமும்‌ சிதறிப்‌ போய்‌ விடுகிறது. ஆகவே வெகுநேரம்‌ அதை உற்றுப்‌
பார்க்க முடியாது. இந்தக்‌ குடை இருட்டடிப்பின்‌ நோக்கத்தையே
வீணாக்கி விடுகிறது. இந்த டவரையும்‌ அதன்‌ கீழுள்ள குடையையும்‌
பார்க்கும்‌ போதெல்லாம்‌ எனக்குக்‌ காசியில்‌ உள்ள அஹல்யாபாய்‌
காட்தான்‌ நினைவுக்கு வருகிறது. அந்தப்‌ படித்துறையின்‌
உச்சியிலுள்ள மண்டபத்தில்‌ தான்‌ நாங்கள்‌ நாள்‌ தவறாது மாலையில்‌
சந்தித்து அரட்டையடிப்போம்‌. ஒரு நாள்‌ அங்கிருந்து சிங்கேஸ்வர்‌
சுகுல்‌ வெற்றிலைச்‌ சாறைக்‌ கீழே துப்பிவிட்டான்‌. அப்பப்பா! என்ன
அமர்க்களம்‌! சங்கேஸ்வருக்குக்‌தான்‌ என்ன துணிச்சல்‌! சாவுக்கு
அஞ்சமாட்டான்‌ அவன்‌. கழுவேறுசல்‌ பற்றி அவன்‌ அலட்சியமாகப்‌
பேசும்‌ போதெல்லாம்‌ எனக்கு ஒருவிதப்‌ பொருமை கூட
ஏற்படுவதுண்டு. நான்‌ அவன்‌ கட்சியில்‌ சேரவேண்டும்‌ என்று அவன்‌
விரும்பினான்‌ என்று எனக்குக்‌ தெரியும்‌. ஆனால்‌ அவன்‌ ஆசையை
என்னால்‌ நிறைவேற்ற முடியவில்லை. என்‌ உள்ளத்தை நானே துருவிப்‌
பார்த்துக்கொண்டபோது, என்னுடைய கோழைத்தனம்‌ தான்‌
என்னைத்‌ நடுத்ததே தவிர, அவனுடைய வழிமுறைகளின்‌ பாலுள்ள
வெறுப்‌பு அல்ல என்று படுகிறது. அந்தப்‌ பயம்‌ இன்று எங்கே
போயிற்று? வயது அதிகமாக, அதிகமாக ஜனங்களுக்கு மரண பயம்‌
அதிகரிக்கும்‌ என்றுதான்‌ கேள்விப்‌ பட்டிருக்கிறேன்‌. இந்த விதிக்கு
நான்‌ ஒரு விலக்கா என்ன? சங்கேஸ்வரனை இப்பொழுது சந்திக்க
நேர்ந்தால்‌ பேசுவதற்கு எத்தனை விஷயங்கள்‌ இருக்கின்றன! வெகுநாட்களுக்குப்‌ பிறகு, ராம்கார்‌ காங்கிரஸில்‌ அவனைச்‌ சந்திக்க
நேர்ந்தது. காங்கிரஸ்‌ ஆட்சியில்‌ பரெய்ல்‌ ஜெயிலிலிருந்து விடுவிக்கப்‌
பட்டிருந்தான்‌. மெயிலை நிறுத்திக்‌ கொள்ளையடித்த குற்றத்துக்காக
அவன்‌ தண்டிக்கப்பட்டிருந்தான்‌. லக்னோ பக்கத்தில்‌ ஏதோ ஊர்‌,
பிபராஹாவோ ஏதோ பெயர்‌--இப்பொழுது ஞாபகம்‌ வரவில்லை.

புது வார்டர்‌ ட்யூட்டிக்கு வந்துவிட்டான்‌. அவன்‌ வந்ததை நான்‌
கவனிக்கவில்லை. "பாபு ஒரு பீடி குடிக்கிறீங்களா?" என்று அவன்‌
கேட்டபோது தான்‌ என்‌ நினைவு எனக்கு வந்தது.

ஏனோ இன்று வார்டர்கள்‌ கூட என்னிடம்‌ அநுதாபம்‌ காட்டு
கின்றனர்‌. எந்த வகையிலேனும்‌ எனக்கு உதவவேண்டும்‌, என்னைத்‌
திருப்தி செய்ய வேண்டும்‌ என்ற ஆர்வம்‌. இந்த அநுதாபம்‌ வெறும்‌
பூச்சல்ல. உள்ளார்ந்தது. நான்‌ பீடி வேண்டாம்‌ என்று மறுத்ததில்‌
அவனுக்குக்‌ கொஞ்சம்‌ ஏமாற்றம்‌, மனவருத்தம்‌ கூட. வழக்கமான
தன்‌ பணிகளை விருப்பமில்லாமல்‌ கடனே என்று செய்கிறான்‌. பூட்டைக்‌
'கடாங்‌' என்று ஒரு ஆட்டு ஆட்டிவிட்டு இரும்புக்‌ கதவை கட கட
வென்று அசைக்கிறான்‌. இது முன்னரே செய்திருக்க வேண்டிய காரியம்‌,
முதல்‌ வார்டர் கண்‌ முன்னால்‌, அதாவது கதவு சரியாக மூடித்‌ தாளிடப்‌
பட்டிருக்கிறதா என்பதை உறுதிப்படுத்திக்‌ கொள்வதற்காக. ஒரு
வேளை முன்னால்‌ இருந்த வார்டருடன்‌ கதவைத்‌ திறந்து வைத்துவிடும்படி
கைதி ஏற்பாடு செய்து விட்டிருந்தால்‌ என்ன ஆவது? அப்படிச்‌ செய்து
கைதி தப்பி ஓடிவிட்டால்‌, பொறுப்பு இவன்‌ மேல்‌ அல்‌லவா விழுந்து
விடும்‌? முதல்வன்‌ தான்‌ 'சார்ஜ்‌' ஒப்பித்துவிட்டானே? இதற்காகவே
தான்‌ இந்த முன்‌ ஜாக்கிரதை எல்லாம்‌. ஆனால்‌ முதலிலிருந்த
வார்டர்‌ போய்‌ வெகு நேரமாகிவிட்டது. எட்டுமணி நேர ட்யூட்டிக்குப்‌
பிறகு வீட்டுக்குப்‌ போகும்‌ அவசரம்‌, மாலையில்‌ வீட்டுக்கு விரையும்‌
பசுவைப்‌ போல. யார்‌ அவனைக்‌ குற்றம்‌ சொல்ல முடியும்‌?

புது வார்டரின்‌ முகம்‌ சுருங்கியகை மனத்தில்‌ கொண்டு அவனிடம்‌
பேச்சுக்‌ கொடுத்தேன்‌. "கைதிகள்‌ கணக்கெடுக்கும்‌ வேலையெல்லாம்‌
முடிந்துவிட்டதாப்பா?" என்று கேட்டேன்‌. "ஆயிடுத்து பாபு! பத்தாம்‌
நம்பர், ஒன்பதாம்‌ நம்பர்‌, ஏழாம்‌ நம்பர்‌, மூணாம்‌ நம்பர்‌, ஒண்ணாம்‌
நம்பர்‌, இந்த அஞ்சில்‌ தான்‌ கைதிகள்‌ இருக்காங்க. பத்தாம்‌ நம்பர்‌
லேந்துதான்‌ ஆரம்பிச்சேன்‌. அதன்‌ வார்டர்‌ எங்கோ வெளியே
உட்கார்ந்துகொண்டு கதை பேசிக்கினு இருந்தான்‌. மூணாம்‌ நம்பர்‌
வார்டருக்கும்‌ எனக்குந்தான்‌ இன்னிக்கி கணக்கெடுப்பு ட்யூட்டி."

'கன்டெம்ட்‌' ஸெல்களில்‌ ஐந்து கைதிகள்‌. ஜெயில்‌ பாஷையில்‌
தூக்குமேடை ஸெல்‌. கன்டெம்ட்‌ ஸெல்‌ என்று காதில்‌ விழும்போது
என்ஜினியரிங்‌ டிபார்ட்மெண்டால்‌ உபயோகத்துக்கு லாயக்கு
இல்லாதது என்று தள்ளிவிடப்பட்ட கட்டிடம்‌ என்ற எண்ணந்தான்‌
எழுகிறது. பிறகுதான்‌ இது 'கன்டெம்ட்‌' கைதிகளுக்கான ஸெல்‌
என்ற எண்ணம்‌ வருகிறது. முதலிலேயே இது மனத்தில்‌ படலில்லையே,
ஏன்‌? பத்து, ஒன்பது இரண்டிலும்‌ வெடிகுண்டு கேஸில்‌ சம்பந்தப்‌
பட்ட 'அண்டர் ட்ரயல்‌' ஆசாமிகள்‌. அவர்களை ஏன்‌ இந்த ஸெல்‌
களில்‌ வைத்திருக்கிறார்கள்‌ என்று புரியவில்லை. இந்த வார்டில்‌ உள்ள
இருபது ஸெல்கள்‌ தவிர இந்த ஜெயிலில்‌ இன்னும்‌ நாற்பது ஐம்பது
ஸெல்கள்‌ இருக்கின்றன, இருந்தாலும்‌ இவர்களை ஏனோ இந்த ஸெல்‌
களில்‌ வைத்திருக்கிறார்கள்‌! போலீஸ்‌ உத்தரவோ என்னவோ? ஒரு
வேளை இவர்களிடமிருந்து 'ஒப்புதல்‌ வாக்குமூலம்‌' வாங்கிவிடலாம்‌
என்று எதிர்பர்க்கிறார்கள்‌ போலும்‌. எனவே மற்ற அரசியல்‌ கைதி
களுடன்‌ கலந்து பழகாமலிருப்பதற்கு இந்த ஏற்பாடு என்று நினைக்‌கிறேன்‌. ஏழாம்‌ நம்பரில்‌ இருப்பவன்‌ ஒரு பைத்தியம்‌. தனக்குத்‌
தானே கூப்பாடு போட்டுக்‌ கொள்வான்‌. வார்டர்களைக்‌ கண்டு
விட்டால்‌ காதில்‌ விழக்கூடாத வசைகளையெல்லாம்‌ எறிவான்‌.

ஒன்பதாவது, பத்தாவது ஸெல்களின்‌ கதவுகள்‌ பகல்‌ முழுதும்‌ திறந்‌
திருக்கும்‌. பிற்பகல்‌ வேளைகளில்‌ என்றைக்காவது என்‌ ஸெல்லின்‌
ஸ்பெஷல்‌ வார்டருக்குப்‌ பீடியோ, சர்க்கரையோ லஞ்சம்‌ கொடுத்துச்‌
சரிக்கட்டிவிட்டு, என்னிடம்‌ இரண்டு வார்த்தைகள்‌ பேசிவிட்டுப்‌
போவார்கள்‌. அவர்களுடைய ஸெல்கள்‌ மாலையில்‌ பூட்டப்படும்‌.
பிறகு தங்கள்‌ ஸெல்களிலிருந்து ஏழாம்‌ நம்பர்‌ ஸெல்‌ பைத்தியத்தைச்‌
சீண்டிக்‌ கொண்டேயிருப்பார்கள்‌. அவன்‌ பெயரைச்‌ சொல்லிக்‌
கூப்பிட்ட மாத்திரத்தில்‌ பைத்தியம்‌ திட்ட ஆரம்பித்துவிடுவான்‌ .
அவன்‌ நிஜப்‌ பைத்தியமல்ல, வேஷம்‌ போடுகிறான்‌ என்பது வார்டர்‌
களின்‌ முடிவான அபிப்பிராயம்‌. "எத்தனை பேரை இந்த மாதிரி
பார்த்திருக்கிறோம்‌? சர்க்கார்‌ ஒண்ணும்‌ அத்தனை முட்டாள்‌ இல்லை.
பைத்திய வேஷம்‌ போட்டு அவன்‌ தப்பிவிடமுடியாது" என்பார்கள்‌ .

மூன்றாவது ஸெல்லில்‌ இருப்பவன்‌ ஒரு கொலையாளி. தன்‌
சகோதரனையே வெட்டிப்‌ போட்டவன்‌. அது ஒரு பயங்கரமான கதை.
அவனது குடும்ப வாழ்க்கையில்‌ நடந்க அசங்கியமான சம்பவங்களை
அவன்‌ மனைவியே ஜட்ஜ்‌ முன்னால்‌ சாட்சிக்‌ கூண்டிலிருந்து விவரித்தாள்‌.
ஹைக்கோர்ட்டிற்கு அப்பில்‌ செய்தான்‌. அங்கேயும்‌ தண்டனை
ஊர்ஜிதமாகிவிட்டது. பகல்‌ இரவு என்று பார்க்காமல்‌ அவன்‌
"ஸீதாராம்‌" என்று ஜபித்துக்கொண்டிருக்கிறான்‌. பஜனைப்‌
பாட்டுக்கள்‌ பாடுகிறான்‌.

வார்டர்கள்‌ என்னைக்‌ "கைதி" என்று குறிப்பிட்டால்‌ எனக்கு
எரிச்சலாக இருக்கிறது. இதைவிட மரியாதையான வார்த்தையை
உபயோகிக்கக்கூடாதா என்று தோன்றுகிறது. சிறு வயதில்‌ கற்ற
பழக்க வழக்கங்கள்‌, நல்லது, கெட்டது பற்றிய எண்ணங்கள்‌,
ஆகியவற்றை எளிதில்‌ துடைத்தழித்துவிட முடிவதில்லை. வார்டர்கள்‌
என்னைக்‌ கைதி என்று குறிப்பிடாமல்‌ என்னவென்று குறிப்பிட முடியும்‌?
அவர்கள்‌ சொல்வது சரிதான்‌. இன்று நான்‌ தான்‌ இந்த ஜெயிலில்‌
எல்லோரையும்‌ விட முக்கியமான கைதி. யார்‌ சீக்கிரம்‌ தூக்கிலிடப்‌
படப்‌ போகிறானோ அவனுக்குத்தான்‌ ஒண்ணாம்‌ நம்பர்‌ ஸெல்‌. இந்த
ஸெல்லிற்கு அடுத்து ஒரு கதவு. தூக்கிலிடும்‌ வேளை வந்தவுடன்‌ தான்‌
இந்தக்‌ கதவைத்‌ திறந்து கைதியை அழைத்துச்‌ செல்வார்கள்‌. மற்ற
நேரங்களில்‌ இந்தக்‌ கதவு மூடியே இருக்கும்‌.

கடைசி விநாடிக்கு முன்பு அந்தக்‌ கதவை ஒரு தரம்‌ பார்க்கவேண்டும்‌
போலிருக்கிறது. ஒருவேளை அதன்‌ தாழ்ப்பாள்‌ துருப்‌ பிடித்திருக்குமோ?

எனக்கும்‌ மரணத்துக்கும்‌ இடையே இருப்பது இந்த ஒரே கதவுதான்‌.
ஆனாலும்‌ "கைதி" என்றால்‌ காதில்‌ நாராசமாக விழுகிறது. வெடி
குண்டு போட்டவர்களையும்‌ வார்டர்கள்‌ கைதி என்றே கூப்பிடு
கிறார்கள்‌. ஆனால்‌ அது கர்ணகடூரமாக இல்லை. எனக்கு 'வெடிகுண்டு
கேஸ்‌ கைதி' என்பது கேட்டுப்‌ பழக்கப்பட்டுப்‌ போன பேச்சு. பல
தேசபக்தர்களுடைய நாட்டுப்பற்றின்‌ நினைவுகள்‌ இந்தப்‌ பேச்சுடன்‌
பிணைந்துள்ளன. மற்றவர்களுக்கு எப்படியோ தெரியாது. என்‌
சம்பந்தப்பட்டவரை இது உண்மை. ஆனால்‌ "தூக்குக்‌ கைதி" என்று
கேட்கும்போது சாதாரண கொலைகாரன்‌, கொள்ளைக்காரன்‌ ஆகியோர்‌
தாம்‌ நினைவுக்கு வருகின்றனர்‌. இந்த வார்த்தைகளுடன்‌ இந்தச்‌
சித்திரந்தான்‌ இணைந்திருப்பதுபோல்‌ தோன்றுகிறது.

வார்டர்கள்‌ இந்தக்‌ கைதி என்கிற வார்த்தயை உபயோகித்து
என்னைத்‌ திருடர்‌, கொள்ளைக்காரர்களில்‌ ஒருவனாக்கி விடுவதுபோல்‌
படுகிறது. அதனால்தான்‌ இந்த வார்த்தைகள்‌ எனக்குப்‌ பிடிக்கவில்லை.
கேட்டால்‌ கோபம்‌ வருகிறது. உள்ளூற வேதனை தருகிறது. இந்த
வார்டர்‌ கண்ணில்கூட நான்‌ மதிப்பிற்குரிய தேசத்‌ தொண்டனாக
இல்லையே! நான்‌ இவர்களிடமிருந்து எதிர்பார்ப்பது புகழ்ச்சி.
மெய்யாக இல்லாலிடினும்‌ வேஷத்திற்காகவாவது என்‌ தியாகத்துக்கு
இவர்கள்‌ மரியாதை காட்டலாம்‌. இவர்களுக்காக நான்‌ உயிரையே
விடத்‌ தயாராக இருக்கிறேனே, இதற்காகக்கூட ஒரு நன்றி உணர்வு
காட்டக்கூடாதா? நன்றியில்லாவிட்டாலும்‌ ஓர்‌ இரக்கம்‌--அதுவும்‌
தியாகிக்குக்‌ காட்டவேண்டிய இரக்கங்கூட அல்ல, ஒரு துர திருஷ்டக்‌
காரனின்பால்‌ காட்டும்‌ பரிதாபம்‌. பல இன்பங்கள்‌ நிறைந்த உலகத்தை
இன்னும்‌ சில மணி நேரங்களே அநுபவிக்கவிருக்கும்‌ ஒரு துர்பாக்கிய
சாலிக்குரிய இரக்கம்‌.

சித்தியின்‌ ஞாபகம்‌ வருகிறது. மேற்கே செல்லும்‌ வண்டியில்‌ அவளை
ஏற்றிவிட நைஹாடி ஸ்டேஷனுக்குப்‌ போயிருந்தேன்‌. முண்டனம்‌
செய்யப்பட்ட தலை. காவிக்‌ கலர்‌ புடைவை. கழுத்தில்‌ துளசி மாலை.
சொந்தக்‌ குடும்பத்துடன்‌ அவள்‌ விசேஷமான எந்தச்‌ சம்பந்தமும்‌
வைத்துக்‌ கொள்ளவில்லை. மடங்களிலும்‌ ஆசிரமங்களிலும்‌ காலத்தைக்‌
கழிந்து வந்தாள்‌. நவத்வீபத்தில்‌ இருந்து பிருந்தாவனத்துக்குப்‌
போய்க்‌ கொண்டிருக்கிறாள்‌. எக்கச்சக்கமான சாமான்கள்‌ , படுக்கை,
பயறு மூட்டை, இளநீர்‌, ஆடைப்‌ பாலில்‌ செய்த இனிப்புப்‌ பண்டங்கள்‌
நிறைந்த டப்பாக்கள்‌, எள்ளு. தன்னுடன்‌ ஆசிரமத்திலிருக்கும்‌ சிஷ்ய-
சிஷ்யை கோடிகளுக்காக, சாமான்களை ஏற்றிவிடத்தான்‌ என்னுடைய
வருகை. சித்தி வண்டியில்‌ ஏறிவிட்டாள்‌. கூலியின்‌ தலையிலிருந்து
சாமான்கள்‌ எல்லாவற்றையும்‌ ஒன்றன்பின்‌ ஒன்றாக இறக்கி
வண்டியில்‌ ஏற்றினேன்‌. "எல்லாவற்றையும்‌ ஏற்றிவிட்டாயா?"
என்‌றார்‌ சித்தி. நான்‌, ஒண்ணு, ரெண்டு என்று கணக்கிட்டு,
"மொத்தம்‌ 28 சாமான்கள்‌" என்று சொன்னேன்‌. திடீரென்று
சித்தியின்‌ கண்களில்‌ நீர்‌ தளும்பிற்று. தெரியாமல்‌ ஏதோ தப்புச்‌ செய்து
விட்டேன்‌ என்று உணர்ந்தேன்‌. கொஞ்சநேரம்‌ கழித்துச்‌ சித்தியே
விஷயத்தை விளக்கினாள்‌. பட்டுத்‌ துணியால்‌ சுற்றி மூடியிருந்த,
காலம்‌ சென்ற அவளுடைய குருதேவரின்‌ வண்ணப்படத்தை நான்‌ ஒரு
'சாமானாக' எண்ணிவிட்டேன்‌. அப்பொழுது சித்தியின்‌ இந்த மனோ
பாவம்‌ எனக்கு விளங்காத புதிராக இருந்தது. இன்று என்னை வார்டார்‌
கைதி என்று கூப்பிடும்போது என்‌ மனோநிலை எனக்கே ஆச்சரிய
மாக இருக்கிறது. தூக்குக்‌ கைதியைக்‌ கைதி என்று கூப்பிடாமல்‌
இருந்தால்‌ தானே ஆச்சரியப்படவேண்டும்‌?

'தூக்கு மேடை' என்ற சொல்‌ தியாகிகளின்‌ புனித மணம்‌
நிறைந்த நினைவுகளை எழுப்புகிறது. ஆனால்‌ 'தூக்குமரம்‌' என்று
அதையே மாற்றி அழைத்தால்‌ கண்‌ முன்‌ தோன்றுவது கொலைகாரர்‌
களின்‌ உருவந்தான்‌. இதை விடவும்‌ ஆச்சரியமானது என்‌ கண்‌ முன்‌
நிழலாடும்‌ மற்றொரு சித்திரம்‌. 'ஜிம்னாஷிய' த்தில்‌ இருக்கும்‌ "ஹாரி
ஸாண்டல்‌ பாரி'லிருந்து ஊசலாடும்‌ ஒரு மரித்த தேகம்‌--அதன்‌ கால்கள்‌
தரையில்‌ பாவாமல்‌, மெதுவாக ஒரே கதியில்‌ வடக்கு, வடகிழக்கு,
கிழக்கு, தென்கிழக்கு, தெற்கு, தென்மேற்கு, தெற்கு, தென்‌ கிழக்கு,
வடக்கு, வடகிழக்கு என்று ஆடுகின்றன. ஏதோ இங்கிலீஷ்‌ நாவலில்‌
படித்த காட்சி என்று நினைக்கிறேன்‌.

இன்று பத்தாம்‌ நம்பர்‌ ஸெல்லிலிருந்து தன்‌ ட்யூட்டி ஆரம்பம்‌
என்று வார்டர்‌ சொன்னான்‌. ஆகவே 11லிருந்து 20 வரை ஸெல்கள்‌
எல்லாம்‌ காலி என்று அர்த்தம்‌. ஜெயில்‌ விதிகளை அவமதித்துக்‌
கட்டுப்பாடுகளை மீற முற்படும்‌ கைதிகளுக்குச்‌ சாதாரணமாகத்‌ தனி
அடைப்புத் தண்டனை வழங்குவார்கள்‌. அப்பொழுதெல்லாம்‌ இந்த
ஸெல்களில்‌ தான்‌ அவர்களை வைப்பது வழக்கம்‌. சில தினங்கள்‌
தனியாக இருப்பது என்ன பெரிய தண்டனை என்று எனக்குப்‌ புரிய
வில்லை. வார்டர்களின்‌ கெடுபிடிகளிலிருந்து விடுபட்டுச்‌ சில நாட்கள்‌
தனிமையில்‌ கழிப்பது அப்படி என்ன சகிக்கமுடியாத ஒரு நிலையா?

சாதாரணமாக இந்த ஸெல்களெல்லாம்‌ முழு உபயோகத்தில்‌
இருக்கும்‌. இன்று ஏன்‌ இப்படிக்‌ காலியாக இருக்கின்றன? ஒருபோதும்‌
இப்படியிருந்ததில்லையே? வேண்டுமென்றே இவர்களை வேறு இடத்‌
திற்கு அனுப்பியிருக்கவேண்டும்‌. தனியடைப்புத்‌ தண்டனைகளைச்‌
சூப்பிரண்ட்‌ ரத்துச்‌ செய்திருக்கவேண்டும்‌. இன்றிரவு எத்தனைக்‌
கெத்தனை குறைவான நபர்களைக்‌ 'கண்டெம்டு' ஸெல்களில்‌
வைக்கலாமோ அத்தனைக்கத்தனை நல்லது என்று நினைத்திருப்பார்‌.
இன்றிரவு அவர்கள்‌ இங்கே தங்கியிருந்தால்‌ அவர்கள்‌ மனம்‌ பாதிக்கப்‌
படலாம்‌. அதற்காகவே இங்கிருந்து அகற்றப்படக்கூடியவர்கள்‌
எல்லோரையும்‌ அகற்றிவிட்டார்கள்‌ என்று நினைக்கிறேன்‌.
எஜமானரின்‌ சித்தம்‌, என்‌ பாக்கியம்‌. பதின்மூன்றாம்‌ நம்பர்‌ குஷ்ட
ரோகக்‌ கைதியைக்கூட ஜெனரல்‌ வார்டிற்கு அனுப்பிவிட்டார்களா
என்ன?

ஒவ்வொரு சூப்பிரண்டிற்கும்‌ ஒவ்வொரு விதமான எண்ணம்‌. மேஜர்‌
பில்பாட்ஸைப்‌ பார்த்திருக்கிறேன்‌. பெண்கள்‌ படங்கள்‌ உள்ள
புத்தகங்களை ஜெயிலுக்குள்‌ அனுமதிக்கமாட்டார்‌. அவர்‌ மனோவியாதி
நிபுணர்‌ என்று கேள்விப்பட்டிருக்கிறேன்‌. வெகு காலம்‌ சிறையில்‌
தங்கியிருப்பவர்கள்‌ மனத்தில்‌ பெண்‌ உடலின்‌ சித்திரம்‌ ஆழமான
பாதிப்புகளையும்‌ விபரீதமான விளைவுகளையும்‌ ஏற்படுத்தும்‌ என்பது
அவர்‌ கொள்கை. இதன்‌ காரணமாக முன்பு ஒரு தடவை ஹஜாரிபாக்‌
ஜெயிலில்‌ இவருக்கும்‌ ராம்கேலான்‌ பாபுவுக்கும்‌ எவ்வளவு தகராறு!

பாவம்‌! அவர்‌ ஆவலுடன்‌ படிக்கும்‌ ராயல்‌ அகாடமியின்‌ அந்த
வருஷத்து ஆண்டு மலரிலிருந்து பத்துப்‌ பதினைந்து பக்கங்கள்‌ கிழிக்கப்‌
பட்டுப்‌ பாக்கி புஸ்தகம்‌ மட்டும்‌ அவருக்குக்‌ கிடைத்தது. அந்தப்‌
படங்களுடன்‌ அந்தப்‌ புஸ்தகத்தை அவரிடம்‌ கொடுத்திருந்தால்‌ அவர்‌
மனம்‌ எப்படிச்‌ சிதைந்து போயிருக்கும்‌ என்று எங்களுக்குக்‌ தெரியாது.
ஆனால்‌ அப்படங்களை அவர்‌ பார்க்க முடியாததின்‌ விளைவை நாங்கள்‌
எல்லோரும்‌ பார்த்தோம்‌, மேஜர்‌ ஃபில்பாட்ஸ்‌ பார்த்தார்‌. ஆனால்
பயன்‌? ராம்கேலான்‌ பாபுவுக்குப்‌ பதினான்கு நாட்கள்‌ தனியடைப்பு!

ஒரே உஷ்ணம்‌! ஸெல்லில்‌ காற்றின்‌ சுவடே இல்லை. வைசாக மாதம்‌
முடிந்துவிட்டது. ஸெல்லுக்கு வெளியிலும்‌ இதே அனல்‌ தான்‌ என்று
நினைக்கிறேன்‌. கதவின்‌ மேல்‌, தரையில்‌, கம்பியைப்‌ பிடித்துக்‌
கொண்டு பல விதமாக உட்கார்ந்து பார்க்கிறேன்‌, வெளியில்‌ உள்ள
குளிர்ச்சி கொஞ்சம்‌ எனக்குக்‌ கிட்டுமா என்று. ஸெல்லுக்குள்ளே
அடைப்பட்ட காற்றில்‌, தலை ஒரேயடியாகக்‌ கனக்கிறது. இந்த
மாதிரி சமயங்களில்‌ நான்‌ ஒன்று கவனித்திருக்கிறேன்‌. சில விநாடிகள்‌
இரும்புக்‌ கம்பிகளின்‌ இடுக்கு வழியே மூக்கையும்‌ வாயையும்‌ எவ்வளவு
தூரம்‌ வெளியில்‌ நீட்ட முடியுமோ அவ்வளவு தூரம்‌ நீட்டி, திறந்த
வெளிக்காற்றைக்‌ கொஞ்சம்‌ சுவாசித்தால்‌ தலை கொஞ்சம்‌ கொஞ்ச
மாகத்‌ தெளிவடைந்துவிடும்‌ .

முன்பெல்லாம்‌ தலைவலி அதிகமாக இருந்தது. சில நாட்களாக
ஸ்நானம்‌ செய்வதற்கு முன்‌ வார்டர்‌ கொஞ்சம்‌ கடுகெண்ணெய்‌
கொடுக்கிறான்‌. தூக்கிலிடப்படவிருக்கும்‌ கைதிக்கு அளிக்கும்‌ இந்த
அநுதாபத்தை முதலில்‌ மறுந்துவிடுவோமா என்று யோசித்தேன்‌ .
ஆனால்‌, ஒரு வார்த்தையும்‌ சொல்லாமல்‌ என்‌ கையில்‌ ஊற்றியபோது,
தடுக்கவில்லை. என்‌ தலைவலியின்‌ நிலைமையை மனத்தில்‌ கொண்டோ
அல்லது வாயே திறக்காமல்‌, என்‌ கையில்‌ அவன்‌ எண்ணெயை
ஊற்றியதாலோ என்னவோ, நான்‌ அதை ஏற்றுக்‌ கொண்டேன்‌.

சாதாரணமாக அளந்து பேசுபவர்கள்‌ அல்ல, இந்த வார்டர்கள்.
பகலில்‌ எட்டு மணி நேரம்‌ ட்யூட்டி, இரவு இரண்டு மணி. ஒரே மாதிரி
யான சாரமற்ற வாழ்வு. ட்யூட்டி வேளையில்‌ சில வார்த்தைகள்‌
பேசினால்‌ தான்‌ இந்த ரஸமில்லாத வாழ்க்கையில்‌ ஒரு மாறுதல்‌ ஏற்படு
கிறது. இருந்தும்‌ இந்த ஒரு வார்த்தை கூடப்‌ பேசாமல்‌ தன்‌
உபயோகத்துக்காகச்‌ சேகரித்து வைத்திருந்த எண்ணெயில்‌ கொஞ்சம்‌
எனக்குக்‌ கொடுத்திருக்கிறான்‌! என்ன ஆச்சரியம்‌!

இந்த வார்டர்களுக்குக்‌ கிடைக்கும்‌ பொருள்கள்‌ எல்லாம்‌ ஜெயிலி
லிருந்து திருடப்பட்டவை. துணி துவைக்கும்‌ சோப்பு, அரிசிப்‌ பொரி,
வேர்க்கடலை, உருளைக்கிழங்கு, தேங்காய்‌ நார்‌, இரும்பு ஆணி,
ஹரிக்கேன்‌ விளக்குத்‌ திரி போன்ற வஸ்துக்கள்‌ இவர்கள்‌ விரல்களுக்கு
டிமிக்கி கொடுத்துவிட்டுப்‌ போக முடியாது. உயர்‌ வகுப்பு அரசியல்‌
கைதிகளின்‌ தேநீர்க்‌ கோப்பைகளிலிருந்து மேல்‌ துண்டு வரை, எல்லாம்‌,
இரவில்‌--வார்டர்கள்‌ தவிர ஜெயிலில்‌ உள்ள எல்லா ஜனங்களும்‌
வார்டிற்குள்‌ தள்ளப்பட்டுப்‌ பூட்டப்பட்ட பிறகு - திருட்டுப்‌
போகின்றன. திருடர்கள்‌ அடைபட்டுக்‌ கிடக்கிறார்கள்‌ , ஆனால்‌
திருட்டு மட்டும்‌ தொடர்ந்து நடந்து கொண்டேயிருக்கிறது.

இந்த வார்டரின்‌ உதார குணம்‌ என்னை ஸ்தம்பிக்க வைத்துவிட்டது.
இதைவிட ஆச்சரியமான சம்பவம்‌, அவன்‌ அன்று அந்தப்‌
பைத்தியக்காரக்‌ கைதியிடம்‌ என்‌ குர்த்தாவையும்‌ நிஜாரையும்‌
கொடுத்துத்‌ தோய்க்கவைத்து வாங்கிக்‌ கொடுத்தது. குளித்துவிட்டுத்‌
துணி மாற்றிக்கொண்டிருந்தேன்‌. அவசர அவசரமாக என்னை
ஸெல்லுக்குள்‌ தள்ளிவிட்டான்‌. ஆட்சேபம்‌ தெரிவிப்பதற்குக்‌ கூட
அவகாசம்‌ கொடுக்கவில்லை. பிறகு தன்‌ பெல்ட்டைக்‌ கழற்றி நிஜார்ப்‌
பையிலிருந்து ஒரு பீடியை எடுத்துப்‌ பைத்தியத்துக்குக்‌ கொடுத்தும்‌
தன்‌ நெருப்புப்‌ பெட்டியிலிருந்து ஒரு குச்சியை எடுத்துக்‌ கிழித்து அந்தப்‌
பீடியைப்‌ பற்ற வைத்தான்‌. அப்பொழுதுதான்‌ எனக்குப்‌ புரிந்தது,
இது என்‌ துணிகளைத்‌ துவைத்ததற்காகப்‌ பைத்தியத்திற்கு அளித்த
பரிசு என்று. வாயையே திறக்காமல்‌ செய்யும்‌ உபகாரத்தை மறப்பது
கடினம்‌. மற்ற வார்டர்களைப்‌ போலன்றி இந்த வார்டருக்கு என்‌
தியாகம்‌, தேச பக்தியின்‌ அருமை தெரிந்திருக்கின்‌றன. அன்றிலிருந்தே
மனத்திலிருந்த பளு இலேசாகி வருகிறது. மேலும்‌, சில தினங்களாக
இதே வார்டர்தான்‌ ட்யூட்டியில்‌ இருக்கிறான்‌ .
எங்கள்‌ பார்ட்டி மெம்பர்களில்‌ ஒருவரான சந்திரிமா தலையில்‌
எண்ணெயே தடவமாட்டார்‌. எண்ணெய்‌ தேய்த்துக்‌ கொண்டால்‌
தான்‌ மண்டையில்‌ உஷ்ணம்‌ ஏறுகிறது என்பது அவர்‌ கட்சி. கட்டை
குட்டையான மனிதர்‌. சரளமான சுபாவம்‌. சலியாத உழைப்பாளி.
ஓசை எழுப்பாமல்‌ தம்‌ காரியங்களைச்‌ செய்பவர்‌. மற்றவர்‌ செய்ய
வேண்டிய காரியங்களை இவர்‌ தலையில்‌ கட்டிவிட்டால்‌, அவற்றை
நன்றியுடன்‌ ஏற்றுக்‌ கொள்வார்‌. இரண்டாம்‌ நம்பர்‌ வார்டில்‌ பகல்‌,
இரவு பாராமல்‌ சர்க்கா மாதிரி சுற்றிச்‌ சுற்றி வருவார்‌. அடர்ந்த,
அலையலையான பரட்டை மயிர்‌, ஒரு துளி எண்ணெயைக்கூடக்‌
கண்டிருக்காது ௮தன்‌ ஆயுளில்‌. 1932-ஆம்‌ வருஷம்‌ மிலிக்கஞ்ச்‌
காங்கிரஸ்‌ ஆசிரமத்திலிருந்த போது நடந்த சத்யாக்கிரகச்‌ சமயத்தில்‌
அவர்‌ காதில்‌ சைக்கிள்‌ பம்ப்‌ வைத்துக்‌ காற்றை அடித்து விட்டார்கள்‌.
அதிலிருந்து காது கேட்பதில்லை.
நாளைக்‌ காலை என்ன நடக்கும்‌ என்பது கண்‌ முன்னே நிழலாடுநிறது.
இரண்டாம்‌ நம்பர்‌ வார்டில்‌ சந்திரிமா இரங்கல்‌ கூட்டத்திற்கு ஏற்பாடு
செய்து கொண்டிருப்பார்‌. மெளனமான இரங்கற்‌ கூட்டம்‌.
ராம்பஜன்‌ பாபுதான்‌ சபாபதி. எல்லோரும்‌ சபாபதியுடன்‌ ஒரு
நிமிஷம்‌ மெளனமாக நிற்கின்றனர்‌. பிறகு ஒருவர்‌ பின்‌ ஒருவராகச்‌
சந்தடி செய்யாமல்‌ உட்காருகின்றனர்‌. சந்திரிமா மட்டும்‌ நின்று
கொண்டிருக்கிறார்‌. இங்குமங்கும்‌ அலைகிற பரட்டைத்‌ தலைமயிரை
இரு கைகளாலும்‌ பிடித்துக்‌ காதுக்குப்‌ பின்‌ தள்ளுகிறார்‌. சிங்கத்தின்‌
பிடரி மயிர்‌ மாதிரி இருக்கிறது, அந்தக்‌ கட்டுக்‌ கடங்கா த தலைமயிர்‌.
இரு கைகளிலும்‌ விலங்கு பூட்டி இழுத்துக்கொண்டு வந்து நிறுத்தப்‌
பட்ட கைதி நிலையை அபிநயிக்கிறார்‌. பிறகு, "என்‌ சகோதர
அடிமைகளே, இன்று..." என்று தம்‌ பேச்சைத்‌ தொடங்குகிறார்‌
அதற்குள்‌ நாலாபுறத்திலிருந்தும்‌ முணுமுணுப்பு எழுகிறது.
எல்லோரும்‌ சந்திரிமாவை நிறுத்தச்‌ சொல்கிறார்கள்‌. மீட்டிங்‌
சமாசாரம்‌ இதற்குள்ளாகவே அதிகாரிகளுக்கு எட்டிவிட்டிருக்கும்‌.
சீக்ரெமே, "தடியடிப்‌ பிரயோகம்‌" ஆரம்பித்துவிடும்‌. "நம்மவர்‌
களிடையிலேயே எத்தனை ஸி. ஐ. டிகள்‌?", "இரங்கல்‌ கூட்டத்தில்‌
பிரசங்கம்‌ தேவைதானா?", "அவன் தான்‌ செவிடனாச்சே, அவன்‌ காதில்‌
ஒன்றும்‌ விழாது."... இவைபோல இன்னும்‌ எத்தனையோ மதிப்புரைகள்‌.
சந்திரிமா இதையெல்லாம்‌ சட்டை செய்யாமல்‌ என்னைப்பற்றிப்‌
பேசிக்‌ கொண்டேயிருக்கிறார்‌. என்‌ தியாகம்‌, தேச பக்தி, என்னுடன்‌
அவருக்குள்ள தனித்தொடர்பு, அப்பர்‌ டிவிஷன்‌ வார்டில்‌ தாற்காலிக
விருந்தினராக இருக்கும்‌ என்‌ தந்தை "மாஸ்டர்‌ ஸாஹே"புக்குத்‌
தமது உள்ளார்ந்த வேதனை கலந்த அநுதாபம்‌; பெண்கள்‌ வார்டில்‌
தற்சமயமுள்ள "தேவிஜி" பீலு பாபுவின்‌ அன்னைக்கு இந்த மாபெரும்‌
கொடுமையைச்‌ சகித்துக்‌ கொள்ளத்‌ தேவையான சச்தியைக்‌ கொடுக்க
வேண்டிப்‌ பகவானிடம்‌ பிரார்த்தனை; இந்தத்‌ 'தேசியக்‌ குடும்பம்‌ '
எப்படிப்‌ பாரதம்‌ முழுவதற்கும்‌ வழிகாட்டியாக விளங்குகிறது
என்ற மேற்கொள்‌; தம்‌ பிரசங்கத்தைக்‌ கேட்போரின்‌ கடமைகள்‌-
இன்னும்‌ எத்தனையோ விஷயங்களை ஒன்றுடன்‌ ஒன்று பின்னிக்‌
கொண்டே பேசுகிறார்‌. அவரது பாதி மூடிய கண்களிலிருந்து நீர்‌
சுரந்து வழிகிறது. எல்லோருமாகப்‌ பிடித்துச்‌ சந்திரிமாவை உட்கார
வைக்கின்றனர்‌. மரித்த ஆத்மாவிற்காக வணக்கம்‌ செலுத்தும்‌
வகையில்‌ எல்லோரும்‌ ஒரு நாள்‌ உண்ணாவிரதம்‌ இருக்கவேண்டும்‌ என்று
தீர்மானம்‌ செய்யப்படுகிறது. சந்திரிமா எப்பொழுதுமே உப
வாசங்களை எதிர்த்து வந்திருப்பவர்‌. அவரது கட்சியினர்‌ அரசியலில்‌
உண்ணாவிரத்திற்கு எந்தவிதமான இடமும்‌ இருப்பதாக ஒப்புக்‌
கொண்டதில்லை. சந்திரிமா ஓரிரு சந்தேகப்‌ பேர்வழிகளுக்குச்‌
சமாதானம்‌ கூறுகிறார்‌. "இது பாபத்துக்குப்‌ பிராயச்சித்தமாகச்‌
செய்யப்படும்‌ உபவாசம்‌ அல்ல. எதிரிகளின்‌ மனசை மாற்றுவதற்காகச்‌
செய்யப்படும்‌ உபவாசமும்‌ அல்ல. பீலு பாபுவிடம்‌ நமக்குள்ள
அன்பையும்‌ பக்தியையும்‌ தெரிவிப்பதற்காகத்‌ தேசபக்தர்கள்‌ என்ற
முறையில்‌ நாம்‌ எல்லாரும்‌ செய்யும்‌ மரியாதை."

இதற்குப்‌ பிறகு இரண்டாம்‌ நம்பர்‌ வார்ட்‌ அசோக மரத்தடியில்‌
காங்கிரஸ்‌ சோஷலிஸ்ட்‌ பார்ட்டி மெம்பர்களின்‌ கூட்டம்‌. கோரே
ஸிங்‌ பிரசங்கம்‌ செய்கிறான்‌ : "எல்லாவற்றையும்‌ ஒதுங்கியிருந்து
பார்க்கவேண்டும்‌. ஒவ்வொருமார்க்ஸிஸ்டினுடைய முதல்‌ கடமையிது.."
இதே ரீதியில்‌ இன்னும்‌ எத்தனையோ. தேசியப்‌ போராட்டத்தில்‌ தங்கள்‌
பார்ட்டியின்‌ பங்கு குறித்து இவர்களுக்கு மிக கர்வம்‌. ஆனால்‌ தங்கள்‌
காம்ரேட்களில்‌ ஒருவனின்‌ மரணத்திற்காக அவர்கள்‌ சோகத்தில்‌
மூழ்கிப்‌ விடப்‌ போவதில்லை ஒரு தனி நபரின்‌ மரணத்தினால்‌
பார்ட்டிக்கு ஈடு செய்யமுடியாத நஷ்டம்‌ ஏற்பட்டுவிட்டதுபோல
அவர்கள்‌ பாவித்துக்‌ கொள்ளமாட்டார்கள்‌. எத்தனையோ போ்‌
வருகின்றனர்‌. எத்தனையோ பேர்‌ போகின்றனர்‌. எத்தனையோ
விதமான சமூக பந்தங்களை அறுத்தெறிந்துவிட்டு, அரசியல்‌ களத்தில்‌
இறங்கியுள்ளவர்கள்‌ இவர்கள்‌. எல்லோருமே இல்லாவிடினும்‌
அநேகம்‌ பேர்‌ இத்தகையவர்‌. தம்‌ இலட்சியத்துக்காக உயிரை இழக்க
இவர்களில்‌ யாரும்‌ அஞ்சுபவர்கள்‌ அல்ல. தம்‌ உயிரைத்‌ துச்ச
மென்று மதிப்பவர்களானதால்‌ மற்றவர்களின்‌ உயிருக்கு மிகையான
மதிப்புக்‌ கொடுப்பதில்லை. காம்ரேட்‌ போலா பின்னால்‌ உட்கார்ந்து
சிரித்துக்‌ கொண்டிருக்கிறான்‌. அரசியல்‌ கைதிகளிடம்‌ ஒரு விநோத
மான குணத்தைக்‌ கவனித்திருக்கிறேன்‌. நாட்டுக்காகத்‌ தம்‌
சொத்துச்‌ சுகந்திரங்கள்‌, எதிர்காலம்‌ எல்லாவற்றிற்கும்‌ எள்ளும்‌
தண்ணீரும்‌ விட்டுவிட்டு வந்தவர்கள்‌ இவர்கள்‌. எந்த வேளையிலும்‌
சிரித்த முகத்துடன்‌ மரணத்தை ஏற்கத்‌ தயாராக உள்ளவர்கள்‌. ஆனால்‌
ஜெயிலில்‌ வந்தவுடன்‌ துச்சமான தன்னலத்திற்காக மிகவும்‌ கீழ்த்தர
மாகச்‌ சில சமயங்களில்‌ நடந்து கொள்ளத்‌ தயங்குவதில்லை.

காம்ரேட்‌ போலா மயிரிழையில்‌ தூக்குத்‌ தண்டனையிலிருந்து தப்பி
யவன்‌. ஆனால்‌ ஓரிரண்டு கேஸ்களைச்‌ சேர்த்து ஜோடித்து முப்பத்து
மூன்று வருஷம்‌ தீட்டி விட்டார்கள்‌. அமானுஷ்ய மன நிறைவு பெற்ற
பிரகிருதி. எப்பொழுதும்‌ சிரித்த முகம்‌. தூக்குத்‌ தண்டனை கிடைத்‌
திருந்தாலும்‌ மேடையில்‌ அவன்‌ முகத்திலிருந்து சிரிப்பை அழித்திருக்க
முடியாது. எத்தனைக்கெத்தனை ஒரு காரியம்‌ அபாயகரமானதோ
அத்தனைக்கத்தனை அவனுக்கு ஆனந்தம்‌. எதையும்‌ சிந்தித்துச்‌ செய்‌
பவன்‌ என்று சொல்லமுடியாது. ஆனால் இந்தக்‌ குழந்தையுள்ளம்‌
படைத்த தேசபக்தன்‌ எந்த விதமான உத்தரவையும்‌ நிறைவேற்ற
தயங்கமாட்டான்‌. ஆனால்‌ இதே காமரேட்கூட நான்‌ இரண்டாம்‌
நம்பர்‌ வார்டிலிருந்தபோது, தன்‌ பருப்பில்‌ மிளகாய்‌ காரணமாகக்‌
காலேச்வர்‌ பிரஸாதுடன்‌ சண்டை போட்டுக்கொண்டு மண்டை
யுடைந்துக்‌ கொண்டதை என்‌ கண்ணாலேயே பார்த்திருக்கிறேன்‌ !

அரசியல்‌ கைதிகளின்‌ இந்தப்‌ பலவீனங்களையெல்லாம்‌ ஜெயில்‌
சிப்பந்திகள்‌ தினமும்‌ பார்த்துக்கொண்டுதான்‌ இருக்கிறார்கள்‌. ஆகவே
வெளியே உள்ள பொது மக்களிடமிருந்து எங்களுக்குக்‌ கிடைக்கும்‌
மதிப்பும்‌ மரியாதையும்‌ இவர்களிடமிருந்து எப்படிக்‌ கிட்டும்‌? இதனால்‌
தானோ என்னவோ தேச மக்களின்‌ புகழ்ச்சியைவிட, இந்த ஜெயில்‌
சிப்பந்திகளின்‌ புகழ்ச்சிக்காக நான்‌ ஏங்குகிறேன்‌. ஜெயிலர்‌ ஒரு நாள்‌
சூப்பிரண்டிடம்‌ சொல்லுகிறான்‌: "ஒன்பது, பத்து நம்பர்‌ வார்ட்களில்‌
இருக்கும்‌ கைதிகள்‌ மிகவும்‌ நல்லவர்கள்‌. ஒரு போதும்‌
முணுமுணுப்பதோ குறை சொல்வதோ இல்லை". சூப்பிரண்ட்‌ அன்று
என்னை என்‌ தேவைகளைப்‌ பற்றிக்‌ கேட்டபோது ஜெயிலர்‌ ஒரு பாக்கெட்‌
நோட்புக்கை உடனே திறந்துகொண்டு பேனாவை எடுத்துக்கொண்டு
இந்தத்‌ தேவைகளைக்‌ குறித்துக்கொள்ள தயாராக இருந்தான்‌. பாவம்‌!
அவனுக்கு அதிக ஏமாற்றம்‌ அளித்துவிட்டேன்‌ போலும்‌. ஸெல்லுக்கு
வெளியில்‌ கூஜா வைத்திருக்கும்‌ இடத்தில்‌ தான்‌ இன்று ஜெயிலர்‌ நின்று
கொண்டிருந்தான்‌.

அறைக்கு வெளியில்‌ கதவுக்கு எதிராக ஒரு கூஜாவில்‌ தண்ணீர்‌.
இதை வெளியே வைத்திருப்பதன்‌ காரணம்‌ நான்‌ தற்கொலை செய்து
கொள்வதைத்‌ தடுப்பதற்காக அல்ல. மற்ற ஸெல்களில்‌ உள்ள கைதி
களுக்கும்‌ இதிலிருந்தே குடிநீர்‌ கொடுப்பதற்காக  8, 10 நம்பர்‌
ஸெல்கள்‌ தவிர. தாகமெடுப்பவர்கள்‌ வார்டரைக்‌ கூப்பிடுவார்கள்‌
அல்லது ஸெல்லில்‌ இருக்கும்‌ மணியை அடிப்பார்கள்‌ . வார்டர்,
அவனுக்கு இஷ்டம்‌ வரும்போது, அவகாசம்‌ கிடைக்கும்போது வந்து
தண்ணீர்‌ கொடுப்பான்‌. கேட்டவுடன்‌ தண்ணீர்‌ கிடைப்பது அபூர்வம்‌.
பலருடைய கூக்குரல்கள்‌ ஒருமித்து எழும்போது எழுந்து வந்து
கூஜாவிலிருந்து கொஞ்சம்‌ நீர்‌ எடுத்துக்‌ கொடுப்பான்‌. ஒன்றாம்‌
நம்பருக்குத்‌ தனிச்‌ சலுகை. ஆகவே என்‌ ஸெல்லிற்கு முன்னால்‌ கூஜா
வைச்கப்பட்டிருக்கிறது. கூஜாவின்‌ குழாயைக்‌ கதவுக்‌ கம்பிகளுக்கு
இடையே நுழைத்துச்‌ சாய்த்து ஒரு டம்ளரில்‌ தண்ணீர்‌ நிரப்பிக்‌
கொள்கிறேன்‌. கண்களிலும்‌ நெற்றியிலும்‌ தண்ணீரைத்‌ தெளித்துக்‌
கொள்கிறேன்‌. அப்படிச்‌ செய்யும்போது தண்ணீர்‌ எவ்வளவு தூரம்‌
கம்பிக்கு வெளியில்‌ விழ முடியுமோ அவ்வளவு தூரம்‌ அது போகும்படி
செய்ய முயல்கிறேன்‌. நெற்றி, கண்கள்‌ எல்லாம்‌ நெருப்பாய்‌
எரிகின்றன.

ஸெல்லிலிருந்து தண்ணீர்‌ வெளியே போவதற்கு ஓட்டையில்லை .
இந்தக்‌ கதவிற்குக்‌ கீழேயிருந்து தண்ணீர்‌ வெளியே போவதற்கு
ஏற்பாடு செய்யப்பட்டுள்ளது என்று பெயர்‌. ஆனால்‌ நடப்பதென்ன?
இப்பொழுது கண்‌, முகம்‌ இரண்டும்‌ அலம்பிக்‌ கொண்டபோது,
முக்கால்வாசித்‌ தண்ணீர்‌ உள்ளே வந்துவிட்டது . கொஞ்சம்‌ ஜலத்தை
வாயில்‌ விட்டுக்‌ கொப்பளித்து வெளியே துப்புகிறேன்‌, சுவரும்‌
தரையும்‌ சேருமிடத்தில்‌ உள்ள ஒரு சிறு செடியின்‌ மேல்‌ தண்ணீர்‌
விழும்படி. தினமும்‌ இப்படிக்‌ கொப்பளித்து, தண்ணீர்‌ தெளித்து
இந்தச்‌ செடியை வளர்க்க முயன்று வருகிறேன்‌. ஒவ்வொரு தடவை
வாயை அலம்பும்போதும்‌ எவ்வளவு அதிக தூரம்‌ தண்ணீரைத்‌ துப்ப
முடியும்‌ என்று பரிசோதனை செய்கிறேன்‌ . இப்பொழுதெல்லாம்‌ ஒரு
மாதிரி "குத்து மதிப்பாய்‌" அநுமானம்‌ ஏற்பட்டுவிட்டது. நின்று
கொண்டு, உட்கார்ந்தபடியே, வாயின்‌ கோணங்களை மாற்றிக்‌
கொண்டு, எவ்வளவு தூரம்‌ தண்ணீரைத்‌ துப்ப முடியும்‌ என்று பல
வகைகளில்‌ எனக்கு நானே போட்டி வைத்துக்‌ கொண்டிருக்கிறேன்‌ .

என்னுடைய முந்திய 'ரிகார்ட்களை' தகர்ப்பதற்கு முயற்சிகள்‌
செய்திருக்கிறேன்‌. பிற்பகலில்‌, வெளியில்‌ ஸிமெண்ட்‌ தரையின்‌ மீது
வெயில்‌ கொளுத்தும்போது, கொப்பளித்து அதன்‌ மேல்‌ துப்புவேன்‌.
பிறகு ஒன்று, இரண்டு என்று எண்ணத்‌ தொடங்குவேன்‌, ஜலம்‌
இருந்த இடம்‌ தெரியாமல்‌ வற்றிவிட எவ்வளவு நேரமாகிறது என்று
கண்டுபிடிக்க. இது என்ன செடியென்று தெரியவில்லை. இலைகள்‌
புகையிலையின்‌ நிறமாக இருக்கின்றன. வேப்பிலை மாதிரி வடிவம்‌.
விளக்குப்‌ பக்கத்தில்‌ இருப்பதால்‌ கண்ணுக்குப்‌ பளிச்சென்று தென்படு
கிறது. சிறிய, படரும்‌ செடி. சுவரைக்‌ கெட்டியாகப்‌ பற்றிக்‌ கொண்‌
டிருக்கிறது. அதன்‌ சின்னஞ்சிறு மஞ்சள்‌ பூக்கள்‌ இந்த விளக்கின்‌
மங்கலான ஒளியில்‌ சரியாகத்‌ தெரியவில்லை. பிழைத்துக்‌ கொள்ள
வேண்டும்‌ என்று இந்தச்‌ சிறிய செடிக்குத்தான்‌ எவ்வளவு துடிப்பு!
சிமெண்டிற்கும்‌ செங்கலுக்குமிடையே ஒரு சிறிய வெடிப்பு. அந்த
இடுக்கிலிருந்து தான்‌ ஜீவிப்பதற்குத்‌ தேவையான சக்தியை இழுத்துக்‌
கொண்டு வருகிறது. நான்‌ போன பின்னரும்‌ அது இருக்கும்‌. நான்‌
கொப்பளித்துத்‌ துப்பும்‌ நீரை நம்பி அது வாழவில்லை. இதன்‌
தண்டை உடைத்தால்‌ கெட்டியாய்‌, வெள்ளையாய்‌, பால்‌ போல்‌ சாறு
வரும்‌ போல்‌ தோன்றுகிறது.

க்ஷேத்திரபடா--நாங்கள்‌ எல்லாம்‌ க்ஷரூயி என்போம்‌--என்ற
செடியிலிருந்து வரும்‌ சாறுகூட இப்படித்தான்‌ இருக்கும்‌. பெரியம்மா
ஒரு தடவை இந்தச்‌ சாற்றை என்‌ கழுத்தெலும்புக்குக்‌ கீழேயிருந்த
கட்டியின்‌ மேல்‌ தடவினாள், கட்டி உடைவதற்காக. அதற்குப்‌ பிறகு
நானும்‌ நீலுவும்‌ பல நாட்கள்‌ வரை துர்க்காவின்‌ விளையாட்டறைக்காக
இந்தப்‌ பாலை ஒரு சிறிய அகல்‌ விளக்கில்‌ சேகரித்துக்‌ கொண்டிருந்‌
தோம்‌. துர்க்காவின்‌ தங்கை டெபி. எப்பொழுதும்‌ பாதி அழுக்கான
ஒரு ஃப்ராக்‌, இரட்டைப்‌ பின்னல்‌. ஒரு தடவை நானும்‌ நீலுவும்‌
அவளை ஆசிரமத்துக்குப்‌ பக்கத்தில்‌ கங்கா டார்ஜிலிங்‌ ரோட்‌ பக்கத்தில்‌
இருந்த ஒரு ரப்பர்‌ மரத்துக்கு அழைத்துச்‌ சென்றோம்‌. எப்படி ரப்பர்ப்‌
பால்‌ சேகரித்து ரப்பர்‌ தயாரிக்கிறார்கள்‌ என்பதைக்‌ காட்டுவதாகச்‌
சொல்லி, அவளை மரத்துக்குக்‌ கீழே நிற்கவைத்தோம்‌. நான்‌ மரத்தின்‌
மேலேறி ஒரு கிளையின்‌ மேல்‌ பட்டையைக்‌ கத்தியால்‌ சவினேன்‌.
"டப்‌, டப்‌' என்று ரப்பர்‌ பால்‌ கீழே விழுந்தது. நீலு டெபியைப்‌
பிடித்து நிறுத்தி, "ஜாக்கிரதை! மேலே பார்க்காதே. உன்‌ தலை
மேலேயே அழிக்கிற ரப்பர்‌ தயாராக்குகிறேன்‌" என்றான்‌. பாவம்‌!
டெபி எப்படி அழுதாள்‌! ரப்பர்ப்‌ பால்‌ அவள்‌ மயிரில்‌ பிசுக்காக ஒட்டிக்‌
கொண்டுவிட்டது. அன்று அம்மாவிடம்‌ நல்ல அடி எங்கள்‌
இருவருக்கும்‌. நல்ல வேளையாக அப்பா ஊரிலில்லை. ஒரு மாதத்துக்குள்‌
டெபி இறந்துபோய்விட்டாள்‌. எனக்கும்‌ நீலுவிற்கும்‌ என்ன வேதனை?
குற்ற உணர்வினால்‌ நாங்கள்‌ ஒடுங்கிப்‌ போய்விட்டோம்‌.

ஆசிரமத்துக்‌ கருங்காலி மரத்தினடியில்‌ உட்கார்ந்து கொண்டு
எங்களுக்குள்ளேயே ஒரு தீர்மானத்துக்கு வந்தோம்‌--அன்று அவள்‌
தலையில்‌ சொட்ட விட்ட பால்‌ தான்‌ அவளுடைய டிஃப்திரியா
காய்ச்சலுக்குக்‌ காரணம்‌ என்று. இதற்கு முன்னாலேயே நீலு செய்தி
கொண்டு வந்திருந்தான்‌, டாக்டர்‌ கார்த்திக்‌ டெபியின்‌ கொண்டை
யைத்‌ திறந்து அதிலிருந்து ரப்பர்‌ பாலை வெளியில்‌ எடுத்தார்‌ என்று!

துர்க்கா வீட்டுக்‌ குழந்தைகளையெல்லாம்‌ அன்று அம்மா ஆசிரமத்‌
துக்கு அழைத்து வந்திருந்தாள்‌. டெபியின்‌ தம்பி போந்தா, இந்த
வருஷம்‌ வக்கீலாகிவிட்டான்‌, அப்பொழுது எவ்வளவு சின்னப்‌ பையன்‌!
அம்மா பக்கத்தில்‌ படுத்துக்‌ கொண்டிருந்தான்‌. பாதி ராத்திரியில்‌
வீட்டுக்குத்‌ திரும்பிப்‌ போக வேண்டும்‌ என்று எவ்வளவு அழுது அடம்‌
பிடித்தான்‌!

கதவின்‌ பக்கத்தில்‌ உட்கார வழியில்லை. ஒரே ஈரம்‌. நீலக்கோடு
போட்ட நிஜாரினால்‌ அந்த இடத்தைத்‌ துடைக்கிறேன்‌. நிஜார்‌
அழுக்காகிவிட்டால்‌ பரவாயில்லை. நாளைக்குத்தான்‌ அதைப்‌ போட்டுக்‌
கொள்ளப்‌ போவதில்லையே! ஒன்பது வருவுங்களுக்கு முன்பு நிகழ்ந்த
பூகம்பத்தில்‌ இங்கே தரையில்‌ பள்ளம்‌ விழுந்துவிட்டது. இன்னும்‌
அப்படியே இருக்கிறது, பி.டபிள்யூ.டியின்‌ செயலுக்குச்‌ சாட்சியாக!

ஒண்ணாம்‌ நம்பர்‌ ஸெல்லில்‌ இருக்கும்‌ ஆசாமிக்கு என்னவெல்லாம்‌
சிந்தனைகள்‌! மற்ற அறைகளைவிடத்‌ தூக்கு மேடைக்கு அருகில்‌
இருப்பது இந்த அறை. எந்க ஆசாமிக்குக்‌ தூக்கிலிடும்‌ நேரம்‌
நெருங்கிவிட்டதோ அந்த ஆசாமி தங்கியிருக்கும்‌ அறை இது. ஆகவே
இந்த ஜெயிலிலுள்ள 4500 கைதிகளில்‌ எனக்குத்தான்‌ இந்த அறையின்‌
மீது பாத்தியகை அதிகம்‌. பி.டபிள்யு.காரர்கள்‌ சரியாகத்தான்‌
யோசித்து வைத்திருக்கிறார்கள்‌. கீல்வாதம்‌ வருவதற்கு எத்தனை நாள்‌
ஈரத்தரையில்‌ உட்கார்ந்திருக்கவேண்டுமோ அத்தனை நாள்வரை இந்த
அறையில்‌ தங்கும்‌ ஆசாமி உயிருடன்‌ இருக்கப்போவதில்லை. அப்படி
ஒருவேளை பூனை அதிருஷ்டமாக இவனது "மெர்ஸி பெட்டிஷன்‌ "
ஏற்றுக்‌கொள்ளப்பட்டு அவன்‌ பிழைத்துவிட்டாலோ இந்த வியாதி
அப்படியொன்றும்‌ பெரிதுபடுத்த லாயக்கானதே அல்ல. ஆனால்‌
எனக்கென்னவோ ஈரத்தரையில்‌ உட்கார்ந்தால்‌ உடம்புக்காகாது
என்ற பயம்‌. எப்பொழுதோ படித்தது ஞாபகம்‌ வருகிறது. ஒருவன்‌
தற்கொலை செய்து கொள்வதற்காக விஷப்‌ புட்டியை வாயருகில்‌
கொண்டு போகிறான்‌. திடீரென்று அவன்‌ நண்பன்‌ அவனைப்‌ பார்த்து
விட்டுத்‌ துப்பாக்கியை அவனை நோக்கிக்‌ குறி வைத்து, "கீழே போடு
புட்டியை. இல்லாவிட்டால்‌ உன்னைச்‌ சுட்டுக்‌ கொன்றுவிடுவேன்"
என்கிறான்‌. பாட்டில்‌ கையிலிருந்து நழவி விழுந்து உடைகிறது.
யாருக்குப்‌ புரிகிறது மனத்தின்‌ போக்கு!

ஒருவேளை பூகம்பத்துக்குப்‌ பிறகு செப்பனிடும்‌ பணிகள்‌ நடந்த
போது இந்தக்‌ கதவருகிலிருந்த தரையிறக்கத்தை ஒருவரும்‌ கவனிக்கவில்லை போலும்‌. இன்ஜினியர்‌ மீது குற்றம்‌ சொல்வதற்கில்லை.
சட்டென்று கண்ணில்‌ படுகிறதில்லை இந்த இறக்கம்‌. பக்கத்தில்‌
தண்ணீர்‌ விழுந்து இங்கே சேர்ந்து தேங்கினால்‌ தான்‌ கண்ணில்‌ படும்‌.
அந்தப்‌ பூகம்பத்தின்போது தான்‌ என்ன அமர்க்களம்‌! 1934-ஆம்‌
வருஷத்துப்‌ பூகம்பத்தைப்பற்றிச்‌ சொல்லுகிறேன்‌.

பாட்னா காம்ப்‌ ஜெயிலிலிருந்த, வடக்குப்‌ பீஹாரைச்‌ சேர்ந்த எல்லா
அரசியல்‌ கைதிகளையும்‌ சர்க்கார்‌ விடுதலை செய்துவிட்டனர்‌,
பூகம்பத்தில்‌ அவதியுற்ற மக்களுக்குக்‌ தொண்டு செய்வதற்காக. நீலு
1932-ஆம்‌ வருடக்‌ கடைசியிலேயே வெளி வந்துவிட்டான்‌. அப்பா,
அம்மா இருவரும்‌ ஜெயிலில்‌. நீலு பெரியம்மா வீட்டிலிருந்துகொண்டு
படித்துக்‌ கொண்டிருந்தான்‌. நாங்கள்‌ பி. என்‌. டபிள்யு. ரயில்‌ மூலம்‌
வந்து கொண்டிருந்தோம்‌. ஒவ்வொரு ஸ்டேஷனிலும்‌ பூகம்பத்தின்‌
துவம்ஸ விளையாட்டின்‌ சின்னங்கள்‌ தென்பட்டன. பத்தாராவோ
என்னவோ பெயருடைய ஒரு ஸ்டேஷனில்‌ ஒரு நாள்‌ தங்க நேரிட்டது.
பாலம்‌ உடைந்து கிடந்தது. படகில்‌ அக்கரை செல்வதற்கு ஏற்பாடுகள்‌
செய்யப்பட்டன. சர்க்காரிடமிருந்து ஒவ்வொருவருக்கும்‌ சாப்பாட்‌
டுக்கு என்று மூன்றண கிடைத்தது. அந்த நதியின்‌ அக்கரையில்‌ தயிர்க்‌
காரன்‌ ஒருவனுடன்‌ ஒரு அணாவுக்கு எவ்வளவு தயிர்‌ வேண்டுமானாலும்‌
சாப்பிடலாம்‌ என்று பேரம்‌ பேசிக்கொண்டோம்‌. நாகீந்தர்‌ சிங்‌
கிட்டத்தட்ட நாலைந்து சேர்‌ தயிர்‌ குடித்திருப்பான்‌! தித்திப்புச்‌
சேர்க்காத, செக்கச்‌ செவேலென்று 'மஹவா' செய்த தயிர்‌. கையில்‌
வேறு காசில்லை. காராகோலா ரோட்‌ ஸ்டேஷனிலிருந்து பூர்ணியா
வரை கால்‌ நடையாகத்‌ தான்‌ போகவேண்டும்‌. காங்கஸ்‌-டார்ஜிலிங்‌
ரோடில்தான்‌ எத்தனை பெரிய பெரிய பள்ளங்கள்‌! ஹர்தாவின்‌
பாலம்‌ உடைந்து கடந்தது. ஹர்கா பஜார்‌ அடைந்தவுடன்‌ கால்‌
எழ மறுத்துவிட்டது.

தூபேஜி காங்கிரஸ்‌ தொண்டர்‌. அவர்‌ கடைக்கு முன்‌ போய்‌ நின்ற
போது, அங்கிருந்த அவர்‌ மனைவி திடீரென்று உள்ளே போய்விட்டாள்‌.
சிறிது நேரம்‌ கழித்துப்‌ "பிராணாம்‌" (வணக்கம்‌) என்று சொல்லிக்‌
கொண்டு வெளியே வந்தாள்‌. மில்‌ புடைவையை மாற்றிக்கொண்டு
பச்சை நிறக்‌ கதர்‌ புடைவையுடன்‌ வந்திருப்பதைக்‌ கவனித்தேன்‌. நல்ல
சிவந்த மேனி. இந்த வயதிலும்‌ அழகாயிருந்தாள்‌. நிமிர்ந்த நடை,
கிளி மூக்குப்போல்‌ உயர்ந்த, கூர்மையான மூக்கு. எல்லாவற்றையும்விட
அவள்‌ கண்களிலும்‌ நெற்றியிலும்‌ தன்னம்பிக்கையின்‌ ஒளி வீசிற்று.
அதன்‌ காரணமாக வயதானவளாக இருந்தாலும்‌ அழகு நிறைந்த
வளாகக்‌ காணப்பட்டாள்‌. தூபேஜியும்‌ அவர்‌ மனைவியும்‌ எங்களுக்கு
ராஜோபசாரம்‌ செய்தனர்‌. பாலில்‌ ஊற வைத்த அவலைத்‌ தயிருடன்‌
கலந்து கொடுத்தாள்‌. நாங்கள்‌ சிரிப்பும்‌ கொம்மாளமுமாக, வயிறு
நிறையச்‌ சாப்பிட்டோம்‌. எங்கள்‌ கொம்மாளத்துக்கு முக்கிய
இலக்கு தூபேஜி. நாங்கள்‌ எல்லோரும்‌ அவரது "போஜ்பூரி" கலந்த
ஹிந்தியை அவர்‌ மாதிரியே பேசி நையாண்டி செய்தோம்‌. "பெளஞ்ச்‌
சாயிலாம்‌" என்ற வார்த்தையை அவர்‌ "பெள (ஞ்)சல்‌" என்று
உச்சரித்தபோதுகான்‌ என்ன சிரிப்பு! இந்தச்‌ சிரிப்பில்‌ அந்தக்‌ கிழவரும்‌
கிழவியும்‌ கலந்து கொண்டனர்‌. கணையடுப்பைச்‌ சுற்றி உட்கார்ந்து
கொண்டு, வெகுநேரம்‌ வரை தூபேஜியின்‌ மனைவியுடன்‌ பேசிக்‌
கொண்டிருந்தோம்‌--அம்மாவைப்பற்றி, இந்தத்‌ தடவை நான்‌
கல்யாணம்‌ செய்து கொள்ளவேண்டியதன்‌ அவசியம்பற்றி--இன்னும்‌
ஏதேதோ, இப்பொழுது ஞாபகம்‌ இல்லை.

உப்புச்‌ சத்தியாக்கிரம்‌ நடந்தபோது தூபேஜியின்‌ மனைவி, உப்பு
காய்ச்சி ஜெயிலுக்குப்‌ போயிருக்கிறாள்‌. ஏதோ காரணத்தினால்‌--ஒரு
வேளை அவர்‌ வயதானவர்‌ என்ற காரணமாகயிருக்கலாம்‌-போலீஸார்‌
அந்தச்‌ சமயந்தில்‌ தூபேஜியைக்‌ கைது செய்யவில்லை. அப்பொழுதி
லிருந்து, தான்‌ தூபேஜியைவிட உயர்ந்தவள்‌ என்ற எண்ணம்‌
அவளுக்கு. நிஜமோ இல்லையோ, தூபேஜி அப்படித்தான்‌ நினைக்கிறார்‌.
இந்தக்‌ குறையை என்னிடம்‌ சொல்லிக்கொண்டார்‌. கணவன்‌, மனைவி
இருவருமே மிகவும்‌ இளகிய மனத்தினர்‌. தங்களுக்கு இருந்த சிறிதளவு
நிலம்‌ நீச்சுக்களைக்‌ காங்கிரஸுக்குக்‌ தானம்‌ செய்துவிட்டனர்‌.

இரவு படுத்திருந்தோம்‌. நாங்கள்‌ தூங்கிப்‌ போய்விட்டோம்‌ என்ற
நினைப்பில்‌, சந்தடி செய்யாமல்‌ மேலும்‌ ஒரு கம்பளியால்‌ எங்களைப்‌
போர்த்திவிட்டுப்‌ போனார்கள்‌. மறுநாள்‌ இங்கிருந்து கிளம்பும்‌ முன்னர்‌
அந்த ஊர்‌ ஆரம்பப்‌ பள்ளியின்‌ பக்கம்‌ என்னைத்‌ தனியாக அழைத்துச்‌
சென்று என்னிடம்‌ இருவரும் சொன்னார்கள்‌: "பீலு பாபு, நீ ஓர்‌
உபகாரம்‌ செய்யவேண்டும்‌. எங்களுக்கோ குழந்தை குட்டிகள்‌ இல்லை.
உன்னை ரொம்ப நாளாக--நீ இவ்வளவூண்டு இருந்த நாட்களிலிருந்து--
எங்களுக்குத்‌ தெரியும்‌. "மாஸ்டர்‌ சாஹேப்பின்‌" குழந்கை எங்கள்‌
குழந்தை. நாங்கள்‌ ஏழைகள்‌. நீங்கள்‌ எல்லாரும்‌ பங்காளிகள்‌. ஆனால்‌
எங்களுடைய ஒரு காரியத்தின்‌ பொறுப்பை நீ ஏற்றுக்கொள்ளத்தான்‌
வேண்டும்‌. எங்களுக்கு ஏதோ இரண்டு மூன்று பீகா நிலம்‌ இருக்கிறது.
அதிலிருந்து வரும்‌ பணத்தைக்‌ காங்கிரஸுக்கே செலவழித்து
வருகிறோம்‌. இந்த நிலங்களை முறையாக உன்‌ பேரில்‌ சாஸனம்‌ செய்து
கொடுத்துவிடத்‌ தீர்மானித்துவிட்டோம்‌. நாங்கள்‌ போய்விட்ட பிறகு
இவற்றை மகாத்மாஜியின்‌ பணிகளுக்காகப்‌ பயன்படுத்திக்கொள்‌.
நாங்களுந்தான்‌ இன்னும்‌ எத்தனை நாட்களுக்கு உயிருடன்‌ இருக்கப்‌
போகிறோம்‌?" என்ற அவர்கள்‌ வேண்டுகோளிற்கு இணங்கி, அப்படிச்‌
செய்வதாக வாக்குக்‌ கொடுத்துவிட்டு வந்தேன்‌. இந்தச்‌ சமயத்திலும்‌
அவள்‌ நிச்சயம்‌ விழித்துக்‌ கொண்டிருப்பாள்‌. வர்ணக்‌ காகிதத்தில்‌
வரையப்பட்ட ரதத்தின்‌ நடுவில்‌ வைக்கப்பட்டிருக்கும்‌ ராமா்‌
படத்துக்கு முன்‌ உட்கார்ந்துகொண்டு பிரார்த்தனை செய்து
கொண்டிருப்பாள்‌. அல்லது ஒரு சிறிய அகல்‌ விளக்கின்‌ ஒளியில்‌
தக்ளியில்‌ பட்டு நூல்‌ நூற்றுக்‌ கொண்டிருப்பாள்‌.

ஹர்தா பஜாரிலிருந்து கிளம்பி மறுநாள்‌ பிற்பகல்‌ பூர்ணியா
போய்ச்‌ சேர்ந்தோம்‌. காந்தி ஆசிரமத்தைச்‌ சர்க்கார்‌ "ஜப்தி"
செய்துவிட்டிருந்தனர்‌. இருந்தாலும்‌ அங்கே தான்‌ முதலில்‌ போனோம்‌.
தூரத்திலிருந்தே தெரிகிறது, மாவட்டக்‌ காங்கிரஸ்‌ ஆபீஸ்‌ அறைக்குப்‌
பக்கத்தில்‌ வளர்ந்திருக்கும்‌ கருங்காலி மரத்தைச்‌ சுற்றிக்‌ குங்குமப்பூ
வர்ண பேகோனியா மலர்கள்‌ படர்ந்திருக்கின்‌றன. நான்‌ தான்‌
இந்தக்‌ கொடியை நட்டு இந்த மரத்தின்மேல்‌ படர விட்டிருந்தேன்‌ .

கொடிக்‌ கம்பத்தில்‌ தேசியக்‌ கொடி சாதாரணமாக வெகு தூரத்தி
லிருந்தே தெரியும்‌. இப்பொழுது அது பறக்கவில்லை. ஆனாலும்‌
மரத்தின்‌ பசுமையும்‌, பேகோனியா மலர்களின்‌ சிகப்பு மஞ்சளும்‌,
ஆகாசத்தில்‌ ஊர்ந்து கொண்டிருக்கும்‌ வெண்‌ மேகங்களும்‌ சேர்ந்து
தேசியக்‌ கொடி போலவே தோற்றம்‌ தருகின்றன. ஆசிரமத்துக்‌
கட்டிடங்களின்‌ கூரைகள்‌ கீற்றுலானவை. எங்கள்‌ வீட்டு வேலி
உடைந்து கடந்தது. ட்யூப்வெல்லின்‌ மேல்‌ பாகம்‌ காணவில்லை.
எஸ்‌.டி.ஒ. ஸீல்‌ வைத்த பூட்டிய கதவில்‌, பூட்டின்‌ சின்னமே தென்பட
வில்லை. உட்காரும்‌ மனை, பெரிய அலமாரி தவிர வேறு ஒரு சாமானும்‌
அறையில்‌ இல்லை. சின்னது, பெரிது, எதெல்லாம்‌ நகர்த்த முடியுமோ
அதெல்லாம்‌ போய்விட்டன. சமையலறையின்‌ இரு கதவுகளையும்‌
பிடுங்கி எடுக்துக்கொண்டு போய்விட்டனர்‌. மகாத்மாஜியின்‌
படமும்‌ மறைந்துவிட்டது. நாதீ பஞ்சினால்‌ செய்து சட்டம்‌ போட்டு
மாட்டியிருந்த ஆந்தைப்‌ படத்தையும்‌ காணோம்‌. ஜமக்காளம்‌ ஒன்று
இருக்கும்‌--அதில்‌ சின்ன வயதில்‌ சகதேவன்‌ தங்கை ஸரஸ்வதி
"தீண்டாமை பாவம்‌" (Untouchability is a sin) என்று எம்பிராயிடரி
செய்திருந்தாள்‌ .. (அதில்‌ N என்ற கடைசி எழுத்து, Z மாதிரியிருக்கும்‌
அந்த ஜமக்காளமும்‌ நைந்துவிட்டிருந்தது. நான்‌ எழுதியிருந்த ஒரு
கவிதை--நீலு ஒரு அட்டையில்‌ ஒட்டி வைத்திருந்தது, அது பட்டும்‌
சுவரில்‌ தொங்கிக்கொண்டிருந்தது. எழுத்துக்கள்‌ தாம்‌ தெளிவாக
இல்லை. நான்‌ வரைந்த ரவி பாபுவின்‌ படம்‌ அட்டையில்‌ ஒட்டியிருந்தது .
அதையும்‌ யாரும்‌ திருடத்‌ தக்க சாமானாக மதிக்கவில்லை! ஒரு வேளை
இவற்றுக்கு ஃபிரேம்‌ போடவில்லை என்பதனால்‌ இருக்கும்‌! பூச்செடிகள்‌
எல்லாம்‌ திருட்டுப்‌ போய்விட்டன. சிகப்பும்‌ வெளுப்புமாகப்‌ பூக்கும்‌
பின்காச்‌ செடிகள்‌ மட்டும்‌ காடாக வளர்ந்திருந்தன. ஆடு மாடுகள்‌
இந்தச்‌ செடிகளைத்‌ தின்பதில்லை போலும்! நடுநடுவே சில
ஆமணக்குச்‌ செடிகள்‌ தலையை உயர்த்தி, கீழ்க்‌ குடியைச்‌ சேர்ந்த
பின்காவின்‌ பால்‌ அலட்சியம்‌ புலப்பட நிமிர்ந்து நின்றன. பட்டுப்‌
புழுக்களின்‌ ஷெட்‌ ஒரேயடியாக இடிந்து விழுந்து கிடந்தது. மாட்டு
வண்டியின்‌ இரு சக்கரங்களை யாரோ தட்டிக்கொண்டு போய்விட்டனர்‌.
எண்ணெயாட்டும்‌ செக்கு மட்டும்‌ அப்படியே கிடந்தது. ஆனால்‌ அதைச்‌
சுற்றிலும்‌ துவரை மாதிரி ஏகோ காட்டுச்‌ செடி மட்டும்‌ அப்படியே
அடர்த்தியாக முளைத்திருந்தது. உள்ளே போக வழியில்லை. ஆசிர
மத்து லைப்ரரியில்‌ ஒரு புத்‌தகங்கூட இல்லை. உழவுச்‌ சாமான்கள்‌
வைக்கும்‌ அறையில்‌ குப்பை குவிந்து கிடந்தது. ஆடு மாடுகளைக்‌
கட்டி வைத்திருந்தற்கான அறிகுறிகள்‌ தென்படுகின்றன. அக்கம்‌
பக்கத்தினர்‌, காங்கிரஸின்‌ இந்தத்‌ துர்த்‌ தசையிலும்‌, அதன்‌ கட்டிடங்‌
களை மறக்கவில்லை என்பது கண்கூடாகத்‌ தெரிந்தது!

மனம்‌ தளர்ச்சியடைகிறது. ஆசிரமத்திலிருந்து கிளம்பிப்‌ பெரியம்மா
வீட்டுக்‌ கேட்டுக்குள்‌ நுழைந்தேன்‌. அப்பாவுடன்‌ நெருங்கிய உறவு
கொண்டவர்களின்‌ வீடு இது. வீட்டுக்கு முன்னால்‌ ஒரு ஷெட்‌.
ஷெட்டின்‌ கதவுக்கு முன்னால்‌ ஒரு வெள்ளாடு தலையை மேலே தூக்கிக்‌
கொண்டு இலை, கொடிகள்‌, எம்பிராய்டரி செய்த டேபிள்‌ கிளாத்‌
எல்லாவற்றையும்‌ சுவாரஸ்யமாக மென்றது. நோனி அக்காவின்‌
பெண்‌ பூடியாவும்‌ அவளது விளையாட்டுத்‌ தோழிகளும்‌, தரையில்‌
படுத்துக்கொண்டு பூகம்பத்தின்‌ விளைவாக ஏற்பட்டிருந்த பெரிய பிளவு
ஒன்றை உன்னிப்பாகப்‌ பார்த்துக்‌ கொண்டிருந்தனர்‌. என்னைப்‌
பார்க்ததும்‌ எல்லோரும்‌ ஓடி வந்தார்கள்‌. "அங்கு என்ன செய்து
கொண்டிருந்தீர்கள்‌?" என்று கேட்டேன்‌. "அந்தப்‌ பிளவு வழியாக
கீழே பார்த்தால்‌, அமெரிக்கா தெரியும்‌ என்று சின்ன மாமா சொன்னார்‌"
என்று பதில்‌ அளித்தாள்‌.

"பாட்டி, பாட்டி, யார்‌ வந்திருக்கா பார்‌!" என்று கூச்சல்‌ போட்டுக்‌
கொண்டே வீட்டுக்குள்‌ ஓடினாள்‌. பெரியம்மாவும்‌ இன்னோர்‌ அக்காவும்‌
சாப்பிட உட்கார்ந்திருந்தார்கள்‌. "நாதீ எங்கே?" என்று கேட்டுக்‌
கொண்டே உள்ளே நுழைந்தபோது இவ்விருவரும்‌ சாப்பாட்டை
அப்படியே விட்டுவிட்டு வெளியே வந்தனர்‌. பெரியம்மாவின்‌ வலது
கை "எச்சில்‌". இடது கையால்‌ என்னை அருகில்‌ இழுத்துக்‌ கொண்‌
டாள்‌. நீலுவும்‌ அதே அறையில்‌ தான்‌ நின்று கொண்டிருந்தான்‌.
கண்ணைத்‌ துடைத்துக்கொண்டே, "சரி, பெரியம்மாவின்‌ சாப்பாட்டிலே
இன்‌னிக்கு மண்ணுதான்‌. இலையிலிருப்பதை நீ சாப்பிட்டு முடி" என்று
சொல்‌லி இடியிடி என்று சிரித்தான்‌. நடி அக்கா உடனே பொய்க்‌
கோபத்துடன்‌ அவனைக்‌ கடிந்து கொள்கிறாள்‌ . "இதோ பார்‌, குறும்பு
பண்ணாதே. நாங்கள்‌ சாப்பிட்டு முடிச்சாச்சு." பெரியம்மா அவனைக்‌
கோபித்துக்‌ கொள்கிறாள்‌. "மறுபடியும்‌ அந்த இடிந்துபோன அறை
யில்‌ தூங்கியிருக்காய்‌ நீ. வீடு முழுவதும்‌ இடிந்து உன்‌ தலையில்‌ விழுந்து
சாகணும்னு எண்ணமா? உன்னோடு மாரடிக்க இனிமேல்‌ என்னால்‌
முடியாது. இனிமேல்‌ உன்னை என்‌ கூட வெச்சுக்க முடியாது. உங்க
மாமா வீட்டுக்கு அனுப்பிவிடப்‌ போகிறேன்‌. நீ ஒரு திருடன்‌, நேற்று
ராத்திரியும்‌ இந்த இடிஞ்சு சரிஞ்சு போன ரூமில்‌ தூங்கியிருக்கிறான்‌ ,
இந்தக் கொள்ளைக்காரன்‌." பிறகு எத்தனை பேச்சுக்கள்‌! எத்தனை
அரட்டை! நீலு சொன்னதுதான்‌ கடைசியில்‌ நடந்தது. அந்த இலையி
லேயே உட்கார்ந்து சாப்பிட்டு முடித்தேன்‌. பெரியம்மா வீடு
எங்களுக்கு எப்போதுமே அந்நிய வீடாக இருந்ததில்லை. எங்களுக்கு
எப்போதுமே அது "அந்த வீடாக" இருந்திருக்கிறது.

பெரியம்மாவின்‌ ஞாபகம்‌ வருகிறது. இரண்டு பெரிய பற்கள்‌ முன்‌
தள்ளி வெளியே நீட்டிக்கொண்டிருக்கும்‌. நெற்றியில்‌ இரு புருவங்‌
களுக்குமிடையே நீல நிறத்தில்‌ "பச்சை" குத்தியிருக்கும்‌. தலை நிறையப்‌
பழுத்த நரைமயிர்‌. சிறிய முகம்‌. அதில்‌ ஒரு நிரந்தரப்‌ புன்னகை.
வாய்விட்டுச்‌ சிரித்தால்‌ கீழ்‌ வரிசைப்‌ பற்கள்‌ இரண்டு விழுந்து
போயிருப்பது தெரியும்‌. எப்போதும்‌ உடுத்துவது கரையில்லாத
நார்மடிப்‌ பட்டு. அவள்‌ கண்களில்‌, முகத்தில்‌, பேச்சில்‌, அசாதாரண
தாய்ப்‌ பாசம்‌. ராஃபல்‌ வார்த்த 'மடோனா' சற்றுக்‌ காம்பீர்யம்‌
தூக்க நிற்கும்‌. உணர்ச்சிகளை அடக்கி வைத்துள்ள பாவம்‌ மேலோங்கி
யிருக்கும்‌. சற்றே விரைப்பாகவும்‌ செயற்கையாகவும்‌, உள்ளார்ந்த,
இயல்பாக மலருகின்ற பாசங்கள்‌ அற்று இருக்கும்‌. ஆஸ்பத்‌திரியில்‌ நர்ஸ்‌
மேட்ரன்களிடம்‌ காணப்படும்‌ ஒரு செயற்கையான கம்பீரம்‌ இந்தச்‌
இலைகளில்‌ காணப்படுநெது. ஆனால்‌ பெரியம்மா கிராமீய 'பட்வா',
ஓவியர்கள்‌ வரையும்‌ யசோதா மாதிரி. கலை நோக்கில்‌ சற்று
மெருகற்றிருக்கலாம்‌. ஆனால்‌ உள்ளத்தை நெகிழ்விக்கும்‌ தன்மை
கொண்டவள்‌. அம்மா நீலுவிடமும்‌ என்னிடமும்‌ காட்டும்‌ பரிவைப்‌
பெரியம்மா, பேட்டையிலுள்ள எல்லாக்‌ குழந்தைகளிடமும்‌
காட்டுவாள்‌. இந்த வீட்டின்‌ கதவு எல்லோருக்கும்‌ எப்பொழுதும்‌
திறந்திருக்கும்‌. ஆனால்‌ எனது தனிக்‌ கர்வம்‌ என்னவென்றால்‌ மற்ற
வர்கள்‌ எல்லோரையும்விட எனக்குத்தான்‌ அவள்‌ மனத்தில்‌ முதல்‌
இடம்‌. அவள்‌ பாரபட்சமாக நடந்து கொள்கிறாள்‌  என்று குற்றம்‌
சாட்டி நீலு அவளை அடிக்கடி சண்டிவிடுவான்‌. மற்றவர்களுக்குக்‌
கொடுக்காமல்‌ ஒளித்துவைத்து எனக்கு மாத்திரம்‌ திண்பண்டங்கள்‌
கொடுப்பாள்‌. ஒரு தடவை நான்‌ ஜெயிலில்‌ இருந்தபோது பெரியம்மா
வுக்கு உடம்பு மோசமாகவிட்டது. அப்பொழுது தன்‌ சொத்து
முழுவதையும்‌ எனக்கு எழுதி வைத்துவிட வேண்டும்‌ என்று துடியாக
இருந்தாளாம்‌. அப்பொழுது தான்‌ தெரிந்தது அவளது ஆஸ்தியின்‌
பெறுமானம்‌. ஒரு பழைய தலையணை உறையில்‌ போட்டுவைத்‌தஇருந்த
88 ரூபாய்‌, ஒரு சட்டியில்‌ கொஞ்சம்‌ நெய்‌--கொஞ்சம்‌ கொஞ்சமாகச்‌
சேர்த்துவைத்திருந்தது--இவ்வளவுகான்‌! இந்தக்‌ கதையையெல்லாம்‌
மெருகு ஏற்றி, சமயாசமயம்‌ இல்லாமல்‌ சொல்லிப்‌ பெரியம்மாவைச்‌
சீண்டுவதில்‌ நீலுவுக்கு ஒரு தனித்‌ திருப்தி.

ஒரு தடவை பெரியம்மாவின்‌ தம்பியின்‌ பேத்தி கல்யாணத்துக்‌
காக அவளுடைய சொந்த ஊருக்கு அழைத்து கொண்டு போயிருந்
தேன்‌. பாட்னா ஜில்லாவில்‌ சின்னக்‌ கிராமம்‌. யமுனை நதிக்‌ கரையில்‌
அவளுடன்‌ அந்தக்‌ கிராமத்தைச்‌ சுற்றிப்‌ பார்க்கச்‌ சென்றிருந்தேன்‌ .

அவர்களுக்கு வைத்தியம்‌ செய்யும்‌ கவிராஜின்‌ வீடு; ஜமீன்தார்‌
கட்டின--இப்பொழுது இடிந்து கிடந்த--கோவில்‌. பைரவ பூயியா
என்ற தேவதை. அதன்‌ பெயரைச்‌ சொன்னாலே பட்டுப்‌ போன மரமும்‌
பூக்கத்‌ தொடங்கும்‌. புலியும்‌ பசுவும்‌ ஒரு துறையில்‌ நீர்‌ குடிக்கும்‌.
இன்னும்‌ எத்தனையோ இடங்களைக்‌ காட்டினாள். இளமையிலிருந்து
இந்த ஊர்க்கதைகளை அவளிடமிருந்து நான்‌ கேட்டிருந்தபடியால்‌
இதெல்லாம்‌ எனக்குப்‌ புதிதாக இல்லை. பிறகு 'மாப்பிள்ளை' ஏரிக்கரை
மேல்‌ போய்க்கொண்டு இருக்கையில்‌ பெரியம்மா ஓர்‌ இடத்தைக்‌
காட்டி, "இங்கேதான்‌ நவத்வீபத்து டாக்டர்‌ சைக்கிளிலிருந்து
விழுந்தார்‌?" என்றாள்‌. "அப்போதெல்லாம்‌ இந்த ஜில்லாவில்‌ அது
ஒன்றுதான்‌ சைக்கிள்‌. சைக்கிள்‌ விடுவதைப்‌ பார்ப்பதற்காகப்‌ பேட்டை
யிலுள்ள எல்லோரும்‌ இங்கே வந்து நின்று கொண்டிருந்தோம்‌.
பாவம்‌ மனுஷன்‌! கிடுமுடு கிடுமுடு என்று உருண்டு சைக்கிளுடன்‌
ஏரியிலேயே விழுந்துவிட்டார்‌."

நான்‌ மறித்து, "பெரியம்மா, அது நடந்தது பெரிமெண்ட்‌ ரஸ்தா
(உண்மையில்‌ terry fund) என்று அல்லவா சொல்லியிருக்கிறாய்‌?'
என்றேன்‌. "அகாண்டா, இந்தக்‌ கரையின்‌ மேல்பக்கந்தான்‌
பெரிமெண்ட்‌ ராஸ்தா" என்று என்னை அடக்கிவிட்டாள்‌. பிறகு "இங்கு
வா, இப்படி உட்கார்‌, உன்னிடம்‌ ஒண்ணு சொல்லணும்‌" என்று
ஆரம்பித்தாள்‌. நீ ஏன்‌ என்னைப்‌ பெரியம்மா, பெரியம்மா என்று
கூப்பிட்டுக்‌ கொண்டேயிருக்கிறாய்‌? கொஞ்சங்கூட எனக்கு அது
பிடிக்கவே இல்லை. அம்மான்னு கூப்பிட்டால்‌ என்னவாம்‌?" என்றாள்‌ .

திடீரென்று எழுந்த இந்தக்‌ கேள்விக்குப்‌ பதில்‌ சொல்ல முடியாமல்‌
அசந்துவிட்டேன்‌. அவள்‌ பக்கம்‌ இரும்பிப்‌ பார்த்தால்‌ அவள்‌ கண்‌
களில்‌ ஆர்வத்துடன்‌ கூடிய கேள்விக்குறி தென்பட்டது. அவள்‌ முகம்‌
கனிந்த தாய்மையுடன்‌ கலங்கியது. எதிர்பாராமல்‌ எழுந்த இந்தக்‌
கேள்விக்குப்‌ பதில்‌ உருவாகச்‌ சில விநாடிகளாயிற்று. யோசித்து,
தயக்கத்துடன்‌, "பெரியம்மா என்றால்‌ என்ன, அம்மா என்றால்‌ என்ன?
இரண்டும்‌ ஒன்று தானே?" என்றேன்‌. என்னுடைய பதில்‌ அவளை மிகவும்‌
சங்கடப்படுத்‌திவிட்டன்று உணர்ந்தேன்‌. ஏதோ குற்றம்‌ செய்த
வளைப்‌ போல்‌, "உனக்கு அம்மா இருக்கிறாள்‌. உன்னை இது மாதிரி
கேட்டது நியாயம்‌ இல்லைதான்‌" என்றாள்‌. அவள்‌ பார்வை ஏரியின்‌
மறுகரையின்‌ மீது படித்திருந்தது. ஆனால்‌ குறிப்பாக எந்த ஒரு
பொருளின்‌ மீதும்‌ அல்ல.

அன்றிலிருந்து யாரும்‌ இல்லாத சமயங்களில்‌ அவளை 'அம்மா' என்று
கூப்பிட ஆரம்பித்தேன்‌. எல்லாருக்கும்‌ இது விஷயம்‌ தெரியும்‌
என்றாலும்‌ சிறு வயதிலிருந்து "பெரியம்மா" என்று கூப்பிட்டு வந்தவளை
"அம்மா' என்று எல்லார்‌ முன்பும்‌ கூப்பிடுவதற்குச்‌ சங்கோசமாக
இருந்தது. நவத்வீபத்து டாக்டர்‌ ஏரியில்‌ விழுந்த இடத்தைக்‌
காட்டிக்‌ கொண்டிருக்கும்போது திடீரென்று எனது தாயாராக
வேண்டும்‌ என்ற ஆசை பெரியம்மாவுக்கு ஏன்‌ வந்தது என்று இன்று
கூடப்‌ புரியவில்லை எனக்கு.

இது நடந்த சில தினங்களுக்குள்ளாகவே நடந்த சம்பவம்‌. நான்‌
பயந்தது நடந்துவிட்டது. நான்‌ பெரியம்மாவை அம்மாவென்று
கூப்பிடுவது அம்மாவுக்குப்‌ பிடிக்கவில்லை. நான்‌, நீலு இருவரும்‌
சமையலறையை அடுத்த வராந்தாவில்‌ சாப்பிட உட்கார்ந்து
கொண்டிருக்கிறோம்‌. அம்மா சாதம்‌ போட்டுக்கொண்‌ டிருக்கிறாள்‌.
எங்கள்‌ தட்டில்‌ சாதம்‌ போட்ட பிறகு தானும்‌ சாப்பிட உட்காருவாள்‌.
நான்‌ திடீரென்று உளறிக்‌ கொட்டினேன்‌, "அம்மா, பெரியம்மா
எள்ளுப்‌ பொடி போட்டு ஜிங்காக்கரி எவ்வளவு அழகாக பண்ணுகிறாள்‌ ,
தெரியுமா?" என்று. "அப்போ அவர்‌ வீட்டிலேயே சாப்பிடுகிறது
தானே? இங்கே வருவானேன்‌?" என்ன கேள்வி! என்ன பதில்‌! அம்மா
சாதாரணமாக மிகவும்‌ இனிமையாகப்‌ பேசுபவள்‌. எதிர்பாராத
இந்தக்‌ கடும்‌ சொற்கள்‌ என்னை அதிர்ச்சியுறச்‌ செய்தன.

நீலு திடீரென்று குறுக்‌கிட்டான்‌. "இன்று அம்மாவிடம்‌ நீ பெரியம்‌
மாவை அம்மா என்று கூப்பிடுவதை நான்‌ சொன்னேன்‌. அதுதான்‌
அம்மாவுக்கு இத்தனை கோபம்‌." நிஜமாக அம்மாவுக்கு ரொம்பக்‌
கோபந்தான்‌. அதனால்தான்‌ 'துயி' என்று கூப்பிடாமல்‌ 'துமி'
(**குறிப்பு:**  இந்தியில்‌ மாதிரி, வங்காளியிலும்‌ நீ என்ற சொல்லுக்கு இரண்டு
சொற்கள்‌ உள்ளன. துமி (இந்தியில்‌ தும்‌) என்பது சாதாரணமாக உபயோகிக்‌
கும்‌ வார்த்தை. துயி (இந்தியில்‌ தூ) அன்புச்‌ சலுகையுடன்‌-(சிறுவர்களை, நண்பர்‌
களை) அல்லது அதிகாரச்‌ சலுகையுடன்‌ (வேலைக்காரர்களை,  கீழ்‌ ஜாதியினரை)
அழைக்கும்‌ சொல்‌. ஆப்னி (இந்தியில ஆப்‌) என்பது மரியாதையாக நீங்கள்‌ '
என்று அழைத்தல்.)
என்று கூப்பிடுகிறாள்‌. இந்த நீலுதான்‌ எவ்வளவு பெரிய முட்டாள்‌!
அம்மாவின்‌ முன்னால்‌ சொல்லாமல்‌ என்னிடம்‌ இதைத்‌ தனியாகச்‌
சொல்லியிருக்கக்‌ கூடாதா? அம்மாவின்‌ கண்களில்‌ நீர்‌ தளும்புகிறது.
அதை மறைப்பதற்காகச்‌ சமையலறைக்குள்‌ சென்றுவிட்டாள்‌. ஏதோ
மகத்தான அபராதம்‌ செய்துவிட்டவன்‌ போல நான்‌ உணருகிறேன்‌.
அம்மா தங்கியிருக்கும்‌ வார்டின்‌ பெயர்‌ ஒளரத்‌ கிதா (பெண்கள்‌
சிறை). இன்று இரவு அவளுக்குக்‌ தூக்கம்‌ வராது. கொசுவலையை
ஒதுக்கிவிட்டு ஜபம்‌ செய்வதற்கு உட்கார்ந்து கொண்டிருப்பாள்‌ என்று
நினைக்கிறேன்‌. மனத்தில்‌ கிலேசம்‌ ஏற்படும்‌ போதெல்லாம்‌ அம்மா
ஜெபத்தில்‌ உட்காருவதை நான்‌ கவனித்தருக்கிறேன்‌ .

நீலு தேவுலி ஜெயிலில்‌ போன வருஷத்தில்‌ வியாதியாய்ப்‌ படுத்துக்‌
கொண்டபோது நடந்த சம்பவம்‌. திடீரென்று தகவல்‌ வந்தது--நீலு,
அப்பண்டிஸைடிஸ்‌ ஆபரேஷன்‌ ஆகி அஜ்மோ ஆஸ்பத்தியில்‌
இருக்கிறான்‌ என்று, அன்று இரவு முழுவதையும்‌ அம்மா பூஜையறையில்‌
கழித்தாள்‌. பதினொரு மணி சுமாருக்கு என்‌ அறைக்குள்‌ வந்து,
சுவரில்‌ நிலைக்‌ கண்ணாடிக்குப்‌ பக்கத்தில்‌ இருந்த வெல்பில்‌ புட்டி
களிடையே எதையோ தேடிக்‌ கொண்டிருந்தாள்‌. நீலுவின்‌ உடல்‌
நிலையைப்பற்றி என்னிடம்‌ பேச ஆவல்‌ இருந்தாலும்‌ தைரியம்‌
வரவில்லை. நான்‌ ஒன்று கிடக்க ஒன்றாக இந்த வியாதி அபாயம்‌,
உயிருக்கு ஹானி என்று எதாவது சொல்லி விடுவேனோ என்ற பயம்‌.
ஜபம்‌ அவளுக்குப்‌ பூர்ண நம்பிக்கையைக்‌ கொடுக்கவில்லை போலும்‌.
அம்மா நினைத்துக்‌ கொண்டிருந்தாள்‌, நான்‌ புஸ்தகத்தின்‌ மேல்‌
கண்ணாயிருக்கிறேனென்று. கனிந்த பக்தியுடன்‌ சுவரில்‌ மாட்டியிருந்த
காந்திஜியின்‌ படத்தை நமஸ்கரித்தாள்‌. பிறகு ஏற்கெனவே நன்றாக
அடுக்கி வைத்திருந்த துணிமணிகளை எடுத்து மறுபடியும்‌ அடுக்க
ஆரம்பித்தாள்‌. அப்பொழுதுதான்‌ நான்‌ அவளிடம்‌ சொன்னேன்‌ :
"அப்பண்டிஸைடிஸ்‌ ஆபரேஷன்‌ ரொம்பச்‌ சாதாரண விஷயம்‌.
எல்லோரும்‌ சீக்கிரம்‌ சொஸ்தமாயிடுவா. இந்த நாளிலே சீமைலே
உடம்பு ஒண்ணிமில்லாதவாளே இந்த ஆபரேஷன்‌ செய்து கொள்‌
கிறார்கள்‌ ." நான்‌ சொன்னதில்‌ அதிக சிரத்தையில்லாதவள்‌ மாதிரி, "தேவுலிலிருந்து அஜ்மேர்‌ எவ்வளவு தூரம்டா?" என்று கேட்டாள்‌.
ஆனால்‌ திரும்பவும்‌ பூஜை அறைக்குள்‌ சென்று இரவு முழுவதும்‌ ஜபம்‌.

ஸெண்ட்ரல்‌ டவரிலிருந்து வார்டர் உரக்க கத்துகிறான்‌. "பதில்‌
குரல்‌ கொடு! தனி வார்ட்‌! பதில்‌ குரல்‌ கொடு, ஜுவனைல்‌ வார்ட்‌!"
அஸ்தமித்து ரொம்ப நேரமாகவில்லை. முக்கால்வாசி வார்டர்கள்‌
கடனே என்று பதில்‌ குரல்‌ கொடுக்கிறார்கள்‌. மறுபடியும்‌ டவர்‌
வார்ட்‌, "குரல்‌ கொடுடா" என்று ராகம்‌ பாடுவதுபோல்‌ இழுத்துக்‌
கூவுகிறான்‌. "குரல்‌ கொடுடா, ஐந்தாம்‌ நம்பர்" என்று கூவினபோது,
பதில்‌ குரல்‌ வருவதற்கு வெகு நேரமாயிற்று. நான்‌ பதினாறு எண்ணின
பிறகு தான்‌ பதில்‌ வந்தது. ஒரு வார்டார்‌ ஒரு நாள்‌ எனக்கு விளக்‌
கினான்‌. "பதில்‌ குரல்‌ கொடுப்பதை ஒரே மாதிரி கத்தாமல்‌ பாட்டு
மாதிரி இழுத்துச்‌ சொன்னால்‌, சிரமமும்‌ கம்மி, தொண்டையும்‌ வற்றிப்‌
போகாது."

ஒவ்வொரு வார்டிலும்‌ நாலு பெரிய ஹால்கள்‌--இரண்டு மேலே,
இரண்டு கீழே. ஜெயில்‌ பாஷையில்‌, கொட்டில்கள்‌. ஐந்தாம்‌ நம்பர்‌
வார்டின்‌ குரல்‌ முதல்‌ ஹாலிலிருந்து வந்தது. உடைந்த கரகர என்ற
தொண்டையில்‌, "ஐந்தாம்‌ நம்பர்‌, முதல்‌ கொட்டில்‌, நூற்று ஐம்பத்து
ஏழு பேர்‌. ஆசாமி, பூட்டு, விளக்கு எல்லாம்‌ சரி." வார்டர் குரலி
லிருந்தே அவனது உருவத்தை வரைய முடிகிறது என்னால்‌, சாம்பல்‌
நிற முரட்டுத்தாடி, மீசை. காரியத்தில்‌ கண்ணனவன்‌. நீல
நிறக்‌ குல்லா அவன்‌ ட்யூட்டியில்‌ இருப்பதை அறிவிக்கிறது. மாதம்‌
நாலணா அவன்‌ சம்பளத்திலிருந்து கழித்துச்‌ சர்க்கார்‌ அவனுக்காகச்‌
சேமித்து வைக்கின்றனர்‌. இதற்குக்‌ கைமாறாக அவன்‌ இரவு இரண்டு
மணி "பாரா" கொடுக்கிறான்‌. சர்க்கார்‌ உப்பைத்‌ தின்று விட்டு
வேலையிலே ஏமாத்தலாமா? ஐந்தாம்‌ நம்பரின்‌ மற்ற மூன்று
கொட்டில்களிலிருந்தும்‌ பதில்‌ குரல்கள்‌ வந்தன. ஆனால்‌ அவை
அவ்வளவு தெளிவாக இல்லை. வெறும்‌ 'ஹோ...ஹே' என்றிருந்தது.

கிராமங்களின்‌ வெட்டியான்‌ இரவில்‌ கொடுக்கும்‌ குரல்போல்‌ ராகம்‌
போட்டு வார்த்கைகளைச்‌ சரியாக உச்சரிக்காமல்‌ ஏதோ கடனே என்று
செய்த பணி. இப்படிப்‌ பதில்‌ குரல்‌ கொடுத்தவர்கள்‌, கட்டாயம்‌
வெள்ளைத்‌ தொப்பி அணிந்த 'மேட்‌'களாக இருப்பார்கள்‌. மேட்கள்‌
சாதாரண வார்டர்களைவிட அதிக காலம்‌ ஜெயிலில்‌ இருந்தவர்கள்‌ .
மாதம்‌ எட்டணா சம்பளந்தான்‌. இருந்தாலும்‌ ஜெயிலில்‌ எத்தனையோ
பார்த்திருப்பவர்கள்‌, கேட்டிருப்பவர்கள்‌. அவர்களுக்குத்‌ தெரியும்‌,
'பாரா' ட்யூடி சரிவரச்‌ செய்ததால்‌ அவர்களுக்கு ரெமிஷன்‌
(தண்டனையில்‌ குறைவு) கிடைக்கப்‌ போவதில்லை. ஹெட்‌ வார்டரைச்‌
சரிக்கட்டிக்‌ கொள்வதுதான்‌ முக்கியம்‌. அதை எப்படிச்‌ செய்வது
என்று அவர்களுக்குத்‌ தெரியும்‌. மேட்‌ ஏதோ சாதாரண ஆசாமி
அல்ல. அவன்‌ கீழ் எத்தனை கைதகள்‌! தங்கள்‌ அதிகாரத்தைக்‌
காப்பாற்றிக்‌ கொள்ளவேண்டுமென்றால்‌, ஜெயிலில்‌ உள்ள மற்றச்‌
சிப்பந்திகள்‌, ஜெயில்‌ விதிகள்‌ ஆகியவற்றைத்‌ துச்சமாக மதிப்ப தாகக்‌
காட்டிக்‌ கொள்வது அவசியம்‌.

"பதில்‌ குரல்‌ கொடுடா, தனி வார்ட்‌". இதற்குப்‌ பதில்‌ ஆறாம்‌ நம்பர்‌
வார்டிலிருந்து வருமா, அல்லது தனி வார்டிலிருந்து வருமா என்று
உன்னிப்பாகக்‌ கேட்டுக்‌ கொண்டிருக்கிறேன்‌. அதிலிருந்து புரிந்துவிடும்‌
டவர்‌ வார்டா்‌ புதிய ஆளா, அல்லது பழையவனா என்று. ஆறாம்‌
நம்பர்‌ வார்டிற்கு மற்றொரு பெயர்‌ 'தாம்லி' (lifers) சிறை. ஆயுள்‌
தண்டனை பெற்றவர்கள்‌ தான்‌ இந்த வார்டில்‌ இருப்பார்கள்‌.
இதிலிருக்கும்‌ கைதிகள்‌ மற்ற வார்டர்களையும்‌ கைதிகளையும்‌ ' பூசணி'த்‌
திருடர்கள்‌ என்று கேலி செய்பவர்கள்‌ . இவர்கள்‌ சுரைக்காயைத்‌
திருடி விட்டு ஜெயிலுக்கு வந்தவர்கள்‌ போலும்‌! இந்தத்‌ 'தாம்லி'
களிடம்‌ வார்டர்களும்‌ மற்றக்‌ கைதிகளும்‌ கொஞ்சம்‌ உஷாராகவே
நடந்து கொள்வார்கள்‌. மேலும்‌ பழைய வார்டர்களுடன்‌ இவர்களுக்கு
விசேஷ ஒப்பந்தம்‌ உண்டு. அவர்கள்‌ டவர்‌ ட்யூடியில்‌ இருந்தால்‌,
இவர்கள்‌ நிம்மதியாக இரவு முழுதும்‌ தூங்குவார்கள்‌. 'மேட்‌-பாரா'வில்‌
கத்துவதிலிருந்தும்‌ கணக்கெடுப்பதிலிருந்தும்‌ இவர்களுக்கு விடு தலை.

பாவம்‌! நாள்‌ முழுதும்‌ ஜெயில்‌ ஃபாக்டரியில்‌ வேலை செய்கிறார்கள்‌ .
கொஞ்சமாவது தொந்தரவற்ற தூக்கம்‌ கிட்டாவிடில்‌ ஆயுள்‌ முழுவதும்‌
எப்படி முதுகெலும்பு முறிய வைக்கிற வேலை செய்ய முடியும்‌? புது
வார்டராக இருந்தால்‌ கட்டாயம்‌, "ஆறாம்‌ நம்பர்‌ பதில்‌ குரல்‌ கொடு"
என்று கூவியிருப்பான்‌. இரண்டாம்‌ நம்பர்‌ வார்டிலிருந்து ஆறாம்‌
நம்பர்‌ வார்டை நோக்கினால்‌ ஏதோ ஒரு பெரிய ரெயில்வே ஜங்ஷனின்‌
பிளாட்பாரம்‌ மாதிரி தோன்றுகிறது. இந்க வார்ட்‌ யாரோ ஒரு
ராஜா பகதூரின்‌ உபயம்‌.

உலகத்தில்‌ கானத்துக்குகந்த பல பாத்திரங்கள்‌ இருக்கையில்‌ ஒரு
ஜெயில்‌ வார்ட்‌ கட்டிக்கொடுக்கும்‌ நற்பணியைத்‌ தேர்ந்தெடுத்த
ராஜாபகதூரின்‌ தனிக்‌ தன்மை குறிப்பிடத்‌ தக்கதுகான்‌! இப்படிச்‌
செய்ததில்‌ ராஜா பகதூர்‌ ஏதோ ஒரு ரகசிய ஆசையைப்‌ பூர்த்தி
செய்து கொண்டாரோ என்னவோ எனக்குத்‌ தெரியாது. ஆனால்‌
அவர்‌ புண்ணியத்தில்‌ இந்தக்‌ கைதிகளுக்குத்‌ தங்கள்‌ கடுங்காவலை
ஒரளவு சிரமமில்லாமல்‌ கழிப்பதற்கு வசதி கிடைத்துள்ளது. இதற்காக
அவர்கள்‌ அவரிடம்‌ நன்றியுள்ளவராகக்தான்‌ இருப்பார்கள்‌ . ஆயுள்‌
தண்டனை பெற்றவர்கள்‌ சாதாரணமாக நல்ல மனிதர்கள்... பக்காத்‌
திருடர்களிடமுள்ள சிறுமைத்‌ தனமும்‌ அயோக்கியத்தனமும்‌ இவர்‌
களிடம்‌ கிடையாது. ஜெயிலையே தங்கள்‌ வீடாக்கிக்‌ கொண்டுள்‌
ளார்கள்‌. ஒரு 'லைஃபர்‌' ஜெயில்‌ அங்கணத்தில்‌ ஒரு துளசிச்‌
செடியை நட்டுத்‌ தண்ணீர்‌ விட்டுக்‌ காப்பாற்றி வருகிறான்‌. மற்றும்‌
சிலர்‌ தங்களுக்கென ஓர்‌ இடத்தைச்‌ சுத்தம்‌ செய்து தங்கள்‌ பிரத்தி
யோக உபயோகத்திற்கு என்று வைத்துக்‌ கொண்டுள்ளார்கள்‌ . மற்றும்‌
சிலர்‌ தங்களுக்கே சொந்தமான மிளகாய்‌ செடிகளை வளர்க்கின்றனர்‌.
இச்செடிகளிடம்‌ இவர்களுக்கு எவ்வளவு ஆசை அஞ்ஞானம்‌!

பெற்றோர்கள்‌ தங்கள்‌ குழந்தைகள்‌ மேல்‌ பொழியும்‌ வாத்ஸல்யம்‌,
ஆசை, கனிவு, எல்லாவற்றையும்‌ இந்தச்‌ செடிகளின்‌ மேல்‌ இவர்கள்‌
கொட்டுகின்றனர்‌.

ஹஸாரிபாக்‌ ஜெயிலில்‌ அந்த ஆங்கிலோ-இந்தியன்‌ வில்லியம்ஸ்‌,
அவனை விடுதலை செய்த தினத்தில்‌ எப்படி அழுதான்‌? பதினாலு வருஷம்‌
அந்த ஜெயிலில்‌ கழித்திருந்தான்‌. அவன்‌ நட்டிருந்த கொய்யாச்‌
செடி எவ்வளவு பெரிதாகிவிட்டது! அவன்‌ நட்ட குலாப்‌ ஜாமுன்‌
மரமும்‌ பெளடார்‌ பஃப்‌ மாதிரி மிருதுவான மலர்களைப்‌ பொழிந்து
கொண்டு நின்றது. அசோக மரத்தடியில்‌ இருந்த உட்காரும்‌ மேடை
அவன்‌ எழுப்பியதுதான்‌. அதன்‌ காரணமாகவே ஜெயில்‌ சூப்பிரண்‌
டிற்கும்‌ பி.டபிள்யு.டி இன்ஜினியருக்குமிடையே எவ்வளவு மனக்‌
கசப்பு! வில்லியம்ஸ்‌ தனது மேடை, மரங்கள்‌ எல்லாவற்றையும்‌
கடைசி முறையாகப்‌ பார்த்துவிட்டு விம்மி விம்மி அழ ஆரம்பித்து
விட்டான்‌. இந்த மாதிரி வயதான ஒருவா்‌ மனமுடைந்து அழுவதை
நான்‌ அதிகம்‌ பார்த்தவன்‌ அல்ல. வீடு திரும்பித்‌ தனது உற்றார்‌
உறவினரைப்‌ பார்க்கப்‌ போவதில்‌ உள்ள ஆனந்தத்கைவிட அந்கச்‌
செடிகள்‌, ஜெயிலில்‌ உள்ள சிநேகிதர்கள்‌, ஆகியோரை விட்டுச்‌
செல்வதில்‌ உள்ள துக்கம்‌ அவனுக்கு அதிகமாயிருந்தது.

ஆடாமல்‌, அசையாமல்‌ ஒரே மாதிரி உட்கார்ந்திருந்ததில்‌ கால்‌
மரத்து விட்டது. அறைக்குள்ளேயே குறுக்கும்‌ நெடுக்குமாகச்‌ சில
தடவைகள்‌ நடந்தேன்‌, "தூங்கிப்‌ போய்விட்ட கால்களில்‌ ரத்த
ஓட்டத்தைத்‌ துரிதப்படுத்துவதற்காக". கம்பிகளைப்‌ பிடித்துக்‌ கொண்டு
உட்கார்ந்திருந்தபோது என்‌ நினைவு இல்லாமலேயே வலப்‌ பக்கத்தில்‌
அதிகக்‌ கனம்‌ கொடுத்து உட்கார்ந்துவிட்டிருக்கிறேன்‌. எப்போதுமே
நான்‌ வலது ஆள்‌ தான்‌, கம்பிகளைப்‌ பிடித்துக்‌ கொள்கிறேன்‌. மறந்துப்‌
போய்க்கூட இடக்கையால்‌ கம்பிகளைப்‌ பிடிப்பதில்லை, இடப்‌ பக்கம்‌
பாரம்‌ கொடுத்து உட்காருவதில்லை.

அது நடந்தபோது தான்‌ நான்‌ எவ்வளவு சிறியவன்‌! பள்ளிக்கூடம்‌
போக ஆரம்பிக்கவில்லை. ஹாஸ்டலுக்குப்‌ பக்கத்தில்‌ ஹெட்மாஸ்டரின்‌
குவார்ட்டர்‌ஸ். அப்பா பள்ளிக்கூடம்‌ போய்விட்டார்‌. அம்மா
உட்கார்ந்து கொண்டு பாக்கு வெட்டிக்‌ கொண்டிருக்கிறாள்‌. நீலு
வுக்கும்‌ எனக்கும்‌ தர்க்கம்‌, சண்டை. நீலு, அம்மாவின்‌ வலது துடை
தன்னுடையது என்கிறான்‌. "வேண்டுமென்றால்‌ நீ இடது துடையை
எடுத்துக்‌ கொள்‌."

எனக்கு இடது துடையை எடுத்துக்‌ கொள்வது மரியாதைக்‌ குறை
வாகப்‌ பட்டது. எங்கள்‌ இரண்டு பேர்களுக்குமிடையே போட்டி,
அம்மாவின்‌ வலது துடையில்‌ தன்‌ கையை வைத்துத்‌ தனது உரிமையை
ஸ்தாபித்துக்‌ கொள்வதற்கு. இந்கக்‌ குழப்பத்தில்‌ நீலுவின்‌ கால்பட்டு
வெட்டின பாக்கு வைத்திருந்த பிரம்புக்‌ கூடை கவிழ்ந்துவிட்டது.
அம்மா "ச்ச்' என்று சொல்லிக்கொண்டு என்‌ முதுகில்‌ இரண்டு அறை
வைத்துவிட்டு, பெரிய பையன்‌ நீ, வெட்கமா இல்லே? வயது ஆக
ஆகப்‌ புத்தியும்‌ கோணலாயிண்டிருக்கு.'

"நானா பாக்கை உடைத்துக்‌ கொட்டினேன்‌?" என்றேன்‌ .

மறுபடியும்‌ பேசறாயா? தம்பி கேட்டா விட்டுக்‌ கொடுக்கக்கூடாது?
நீலுவுக்குத்தான்‌ வலது பக்கம்‌. தப்பித்தேன்‌. இன்னும்‌ கொஞ்சம்‌
பேசிருந்தாப்‌ பாக்குவெட்டியில்‌ என்‌ கையே வெட்டுப்பட்டுப்‌
போயிருக்கும்‌ .

கோபம்‌, வெட்கம்‌, அவமானம்‌ எல்லாம்‌ கண்களில்‌ நீராக வழிந்தன.
சற்றுக்‌ தொலைவில்‌ போய்ப்‌ பேசாமல்‌ உட்கார்ந்துவிட்டேன்‌. நீலு
கொஞ்சநேரம்‌ கழித்து எழுந்து போய்விட்டான்‌. போட்டிக்கு ஆள்‌
இல்லை என்று ஆன பிறகு அவனுக்குச்‌ சண்டையிலிருந்து ஆர்வம்‌
குறைந்துவிட்டது. வெகுநேரம்‌ கழித்துத்தான்‌ அம்மா என்னை
அரைக்‌ கண்ணால்‌ கவனித்துக்‌ கொண்டிருக்கிறாள்‌ என்பது எனக்குத்‌
தெரிந்தது. பாக்குகளை எல்லாம்‌ வெட்டி, கூடையைச்‌ செஸ்ட்‌ ஆஃப்‌
டிராயரின்‌ மேல்‌ வைத்துவிட்டு என்னிடம்‌ வந்தாள்‌. நீ ஒரே
மண்டுவா இருக்கியே! இடது தொடைதான்‌ நல்லது. நீ கவனித்த
இல்லையா? பாப்பாவுக்குப்‌ பால்‌ கொடுக்கும்போது வலக்‌ கையில்‌
தானே கிண்டி இருக்கு. அப்போ பாப்பா இடது மடியிலே கானே
படுத்துண்டிருக்கும்‌? நீ தான்‌ வலது பக்கத்திலேயும்‌ படுத்திருந்து
பார்த்திருக்கிறுயே? இனிமேல்‌ உனக்கு மட்டுந்தான்‌ இடப்பக்கம்‌.
எழுந்திரு. போய்‌ அந்தத்‌ திருட்டுப்‌ பயல்‌ எங்கே போய்த்‌ தொலைஞ்‌
சுட்டான்‌, பார்த்துண்டு வா." அம்மாவின்‌ வாதம்‌ அந்தச்‌ சமயம்‌
மறுக்க முடியாததாகப்பட்டது எனக்கு.

வலக்‌ காலில்‌ இருந்த மரத்த உணர்ச்சி போய்விட்டது.
ஸெல்லிற்குள்‌ குறுக்கும்‌ நெடுக்குமாக நடப்பதைக்‌ கவனிக்க வார்டார்‌
கதவருகில்‌ வருகிறான்‌. ஏன்‌ இப்படிப்பாதிராத்திரியில்‌ இருட்டறையில்‌
நடந்து கொண்டேயிருக்கிறேன்‌? என்‌ மனத்தில்‌ என்ன இருக்கிறது
என்று அவனுக்குத்‌ தெரிந்து கொள்ள ஆவல்‌. பாபுவின்‌ மனம்‌
இன்று சரியாக இல்லை என்று அவன்‌ நினைத்திருப்பான்‌. இன்றிரவு
மனசு எப்படிச்‌ சரியாக இருக்கும்‌? கம்பிகளின்‌ வழியாக என்னைப்‌
பார்த்துக்‌ கொண்டேயிருக்கிறான்‌, மிருகக்காட்சி சாலையில்‌ கூண்டுக்குள்‌
இருக்கும்‌ மிருகங்களை வேடிக்கை பார்க்கிற கும்பல்‌ போல.

மிருகக்காட்சி சாலை என்றவுடன்‌ ஞாபகம்‌ வருகிறது. என்‌ நண்பன்‌
நீரேஷின்‌ சின்னப்‌ பாட்டி காசிக்குத்‌ தீர்த்த யாத்திரை போக வந்திருந்‌தாள்‌. சின்னப்‌ பாட்டி என்று பெயரே ஒழிய ஏதோ தூரத்து உறவு.
மிகவும்‌ வயதான ஒரு ஜமீன்தாருக்கு இரண்டாம்‌ தாரமாக
வாழ்க்கைப்பட்டுக்‌ கல்யாணமான சில நாட்களிலேயே விதவையாகி
விட்டாள்‌. காசிக்குக்‌ கூட அப்பாவையும்‌ அம்மாவையும்‌ அழைத்து
வந்திருந்தாள்‌. சின்னப்‌ பாட்டி என்ற பெயரே ஒழிய, வயதில்‌ அவள்‌
மிகவும்‌ சிறியவளாக இருந்ததைக்‌ கண்டு அசந்துபோய்விட்டேன்‌ .
அவளை அழைத்துக்‌ கொண்டு நானும்‌ நீரேஷும்‌ காசியில்‌ எல்லா
இடங்களையும்‌ சுற்றினோம்‌. ராஜாவின்‌ மிருகக்காட்சி சாலைக்குப்‌
போயிருந்தோம்‌. புலிக்கூண்டிற்கு முன்னால்‌ நின்று கொண்டிருந்தோம்‌.
இரண்டு கால்களை முன்னால்‌ வைத்துக்கொண்டு புலி திடீரென்று
கர்ஜித்தது. அதன்‌ முகத்தைப்‌ பார்த்தால்‌ ஏதோ கொட்டாவி
விடுவது போல்‌ இருந்தது. ஆனால்‌ நீரேஷின்‌ சின்னப்‌ பாட்டி பயந்து
போய்‌, "ஐயோ, அம்மா" என்று கத்திக்கொண்டு என்னை இறுகக்‌
கட்டிக்கொண்டுவிட்டாள்‌. சில விநாடிகளே நீடித்த சம்பவம்‌;
நீரேஷோ, அவள்‌ பெற்றோர்களோ அதைக்‌ கவனித்து இருக்கக்கூட
மாட்டார்கள். அப்படிப்‌ பார்த்திருந்தாலும்‌ தப்பாக எடுத்துக்‌ கொண்‌
டிருக்க மாட்டார்கள்‌. ஆனால்‌ இந்த அற்ப கணத்தைச்‌ சுற்றி எத்தனை
கனவு வலைகளைப்‌ புனைந்திருப்பேன்‌! நீரேஷ்‌ சொல்லிக்‌ கொடுத்தபடி
சின்னப்‌ பாட்டியின்‌ அம்மாவைச்‌ சித்தி என்று கூப்பிட ஆரம்பித்தேன்‌.
காசியில்‌ அவர்கள்‌ வீட்டுக்கு நீரேஷுடன்‌ போயிருந்தேன்‌. நேரே
சமையலறைக்கே போய்விட்டேன்‌. சித்தி ரொம்ப நல்ல மாதிரி.
ஆனால்‌ நன்கு பேச, பழகத்‌ தெரியாதவள்‌. படித்த பட்டணத்துப்‌
பசங்களுடன்‌ பேசும்போது ஒன்று கிடக்க ஒன்று சொல்லிவிட்டு
மாட்டிக்‌ கொள்வோமோ என்ற பயம்‌. நான்‌ சமையலறைக்குள்‌
நுழைந்ததுமே, "எங்கள்‌ இடிந்த குடிசையில்‌ இன்று சந்திரோ தயம்‌"
என்று வரவேற்றாள்‌. என்ன நினைத்துக்கொண்டு இப்படிச்‌ சொன்னாள்‌
என்று எனக்குப்‌ புரியவில்லை. பிறகு கையில்‌ கரண்டியுடன்‌ ஸ்தம்பித்து
நின்றுகொண்‌ டிருந்தாள்‌. முகத்தில்‌ மட்டும்‌ ஓர்‌ அர்த்தமற்ற
புன்சிரிப்பு. இதற்குப்‌ பிறகு சில தினங்களுக்கு அவர்களுடனேயே
சுற்றிக்கொண்‌ டிருந்தேன்‌. சின்னப்‌ பாட்டியின்‌ அப்பாவுக்காக நாலு
தினுசான டார்ச்‌ லைட்‌, பத்துக்‌ கடை ஏறி இறங்கி வாங்கினோம்‌.
போகிற இடமெல்லாம்‌ இந்தமாதிரி ஏதாவது சாமான்‌ ஒன்று வாங்கி
யாக வேண்டும்‌ அவருக்கு. அவர்‌ பேச்சு வார்த்தை எல்லாம்‌ கொஞ்சம்‌
நாட்டான்‌ மாதிரி இருக்கும்‌, மெருகு இல்லாமல்‌. மாப்பிள்ளை போன
திலிருந்து அவரது சொத்து விவகாரங்களை இவரே பார்த்துக்‌ கொண்‌
டிருக்கிறார்‌. ஒரே பெண்ணின்‌ வைதவ்யத்தினால்‌ மிகவும்‌ மனமுடைந்த
வராகத்‌ தென்படவில்லை. பார்க்கப்‌ போனால்‌ கூடப்பிறந்த வறுமையிலிருந்து விடுதலை பெற்று, முன்பு ஒடுக்கி வைத்திருந்த ஆசைகளை
இப்பொழுது பூர்த்தி செய்து கொள்ளும்‌ வாய்ப்பு கிடைத்ததில்‌ அவர்‌
தலை கொஞ்சம்‌ கனத்துவிட்டது என்று கூடச்‌ சொல்லலாம்‌. ஆனால்‌
பெண்ணிடம்‌ மட்டும்‌ பயம்‌.

காசியில்‌ சின்னப்‌ பாட்டியின்‌ அம்மாவுக்கு உடம்புக்கு வந்துவிட்டது.
அப்பொழுது அவளுக்கு ஓர்‌ அசட்டுப்‌ பிடிவாதம்‌. என்‌ கையால்‌ தான்‌
மருந்து சாப்பிடவேண்டும்‌ என்று ஒவ்வொரு நாளும்‌ அவளுக்காக
விசுவநாதர்‌ கோவில்‌ அர்ச்சகர்‌ ஒருவர்‌ வீட்டிலிருந்து ஒர்‌ இளநீர்‌
வாங்கி வருவேன்‌. வீட்டுக்குள்‌ நுழையும்போதே சின்னப்‌ பாட்டி,
"இதோ வந்துவிட்டாரே பால சந்நியாசி! இனி அம்மாவுக்குக்‌ கவலை
யில்லை" என்பாள்‌.

நான்‌ என்னைக்‌ கடும்‌ தபஸ்வியாக்கிக்‌ கொள்ள முயன்று கொண்‌
டிருந்த நாட்கள்‌ அவை. சாமியார்‌ மாதிரி நீளமாகக்‌ தலை மயிர்‌
வளர்த்திருந்தேன்‌. முகத்தில்‌ இளம்‌ மீசை, தாடி, க்ஷவரம்‌ செய்யப்‌
படாமலேயே இருந்தன. அதனால்‌ தான்‌ இந்தச்‌ சந்நியாசிப்‌ பட்டம்‌.
அவளைப்பற்றி நினைவு வரும்போகெல்லாம்‌ என்‌ கண்‌ முன்‌ வருவது
நீலப்‌ புடைவையணிந்த உருவம்‌. கையில்‌ பம்பாய்‌ வளையல்கள்‌,
கழுத்தில்‌ ஒரு கனமான தங்க செயின்‌ . விதவைக்குறித்தான அலங்‌
கோலங்களை தன்‌ ஒரே பெண்ணின்‌ மேல்‌ புகுத்துவதற்குப்‌ பிடிவாத
மாக மறுத்துவிட்டாள்‌ சின்னப்‌ பாட்டியின்‌ தாயார்‌. கறுப்பு நிறம்‌,
இந்நிறத்துக்கு ஒவ்வாத நீலப்‌ புடைவை (கரையில்‌ கிளாவர்‌ டிஸைன்‌
போட்டது) உடுத்திருந்தாள்‌ சின்னப்‌ பாட்டி. மிகவும்‌ சாதாரணமான
கிராமத்துப்‌ பெண்‌. குறிப்பிட்டுச்‌ சொல்லும்படியான அழகோ குண
விசேஷங்களோ உடையவள்‌ அல்ல. இருந்தாலும்‌ அவள்‌ என்னை
வசீகரித்தாள்‌. சரளமாகப்‌ பேசுகிற சுபாவம்‌, மற்றவர்களை முழுதும்‌
தன்ன தாக்கிக்கொள்ளும்‌ வெகுளித்தனம்‌, நடத்தை. பேச்சுகளில்‌
பசப்பு, பகட்டு ஏதும்‌ இல்லை.

அவர்கள்‌ ஊருக்குத்‌ திரும்பிப்‌ போன தினம்‌ நானும்‌ நீரேஷும்‌
அவர்களை ரயில்‌ ஏற்றிவிட ஸ்டேஷனுக்குப்‌ போயிருந்தோம்‌. சின்னப்‌
பாட்டியின்‌ அப்பா கடைசி நேர வியாபாரமாக வெற்றிலைபாக்குக்‌
கடையில்‌ காசி மஞ்சள்‌ வாங்குவதற்காக நீரேஷுடன்‌ போய்‌
விட்டார்‌. நான்‌ பிளாட்பாரத்தில்‌ கைகளை ஜன்னல்‌ கம்பிகளுக்கு
இடையில்‌ வைத்துக்கொண்டு நிற்கிறேன்‌. சின்னப்‌ பாட்டி தன்‌ கையை
என்‌ கைமேல்‌ வைக்கிறாள்‌. அவள்‌ கண்களில்‌ நீர்‌ ததும்பி நின்றது.
என்னால்‌ அவள்‌ பக்கமே பார்க்க முடியவில்லை. கழுதழுத்த குரலில்‌,
"சந்நியாசியாரே, எங்க ஊருக்கு ஒரு தடவை வாயேன்‌ " என்றாள்‌.

வருவதாக வாக்களித்தேன்‌. வெகுநாட்கள்‌ வரை அந்த வாக்கை
நிறைவேற்றவேண்டுமென்ற ஆசையும்‌ இருந்தது. அவள்‌ போன பிறகு
சில தினங்களுக்கு என்‌ வாழ்க்கையில்‌ ஒருவித வெறுமை. ஒன்றிலும்‌
மனம்‌ செல்லவில்லை. அவளுடைய முகம்‌ என்‌ கண்‌ முன்‌ அடிக்கடி
வந்து கொண்டிருந்தது. கடிதம்‌ எதிர்பார்த்துச்‌ சில தடவை
போஸ்டாபீஸுக்குக்‌ கூடப்‌ போய்விட்டு வந்தேன்‌.

நாட்கள்‌ செல்லச்‌ செல்ல அந்த நீலப்‌ புடைவையும்‌, பம்பாய்‌ வளைகள்‌
அணிந்த அந்தக்‌ கைகளும்‌ என்‌ நினைவிலிருந்து மறையத்‌ தொடங்கின.
நாலைந்து வருஷங்களுக்கு முன்‌ பழைய காகிதங்களைக்‌ கிளறிக்‌
கொண்டிருந்தபோது ஒரு நீலக்‌ காகிதத்தில்‌ அவள்‌ எழுதியிருந்த
கடிதத்தில்‌ இரண்டு வரிகளைப்‌ படித்தபோது அவளது மெருகற்ற
வெகுளித்தனம்‌ மீண்டும்‌ என்‌ கண்முன்‌ வந்தது. "சந்நியாசி பாபா!
கல்யாணச்‌ சாப்பாடு போடாமல்‌ ஏமாற்றிவிடாதே, அந்த
சாப்பாட்டிற்காக நான்‌ வயிற்றைத்‌ துடைத்து வைத்திருக்கிறேன்‌."

வயிற்றைத்‌ துடைத்து வைத்துக்‌ கொண்டிருப்பதாகச்‌ சொல்வது
எனக்கு மிகவும்‌ அநாகரிகமாகப்‌ பட்டது. இதை ஒரு கடிதத்தில்‌
யாரேனும்‌ எழுதக்‌ கூடும்‌ என்று நான்‌ நினைத்துக்கூடப்‌ பார்த்ததில்லை.
படிப்பதற்கு மிகவும்‌ அருவருப்பாக இருந்தது.

கட்கட்‌ கட்‌ என்ற சப்தம்‌. சிமெண்ட்‌ போட்ட தாழ்வாரத்தின்மீது
கனமான மிலிட்டரி பூட்ஸ்கள்‌ எழுப்பும்‌ ஒசை. மூன்று புதிய
சிப்பாய்கள்‌ வந்திருக்கிறார்கள்‌. முதலிலிருந்த வார்டரிடமிருந்து
சார்ஜ்‌! வாங்கிக்கொண்டு தாழ்ப்பாளிலுள்ள பூட்டு சரியாக
இருக்கிறதா என்று பார்க்கிறார்கள்‌. எந்த ஸெல்‌ எதிரிலும்‌ நின்று
சோதனை செய்து அமர்க்களம்‌ செய்யவில்லை. ஒரு கைதிகூட இவ்வளவு
நேரமாகியும்‌ தூங்கவில்லை என்று தெரிகிறது. தூங்கியிருந்தால்‌
வார்டார்‌ கூப்பிட்டு எழுப்பியிருப்பான்‌. சார்ஜ்‌ மாறும்போது இந்த
மாதிரி கூப்பிட்டு எழுப்பியாகவேண்டும்‌. யாராவது கைதி செத்து
வைத்திருந்தால்‌ என்ன செய்வது?

ஸெல்லின்‌ கதவருகில்‌ உட்கார்ந்திருந்தாலோ அல்லது இருமியோ,
தும்மியோ தான்‌ உயிருடன்‌ இருப்பதைத்‌ தெரிவித்துவிட்டால்‌
கூப்பாடு இருக்காது. ஆனால்‌ தூங்கிப்‌ போய்விட்டால்‌ தப்பமுடியாது.
ஸெல்லில்‌ இருக்கும்‌ கைதிதானே! இரண்டு மணிக்குமேல்‌ தூக்கம்‌
எதற்கு? ஏன்‌ இப்படி எழுப்பி வதைக்கிறீர்கள்‌ என்று கேட்டால்‌,
அது சட்டம்‌ பாபு, யாராவது மூர்ச்சையடைந்திருந்தாலோ அல்லது
ஏதாவது வியாதி வந்து பேச்சுமூச்சு நின்‌ று போயிருந்தாலோ
எங்களுக்கு எப்படித்‌ தெரியும்‌? டாக்டர்‌ ஐயாவுக்கு எப்படிச்‌ சொல்லி
யனுப்ப முடியும்‌?" உண்மையைச்‌ சொல்லப்‌ போனால்‌. ஸெல்‌ கைதி
களுக்கு இதனால்‌ அதிக அசெளகரியம்‌ என்று சொல்ல முடியாது.

கொசு, மூட்டைப்பூச்சி, எறும்பு, நாள்‌ முழுதும்‌ ஒன்றுமே செய்யாமல்‌
உட்கார்ந்திருத்தல்‌, கவலை என்று இருக்கும்போது, கலைக்கும்படி
யாக'த்‌ தூக்கம்‌ எங்கே இருக்கப்‌ போகிறது? பத்தாம்‌ நம்பர்‌ வார்டி
லிருந்து பாட்டு கேட்கிறது. 'தியாகிகளின்‌ படை புறப்பட்டுவிட்டது...'

படை என்றவுடன்‌ பாட்னா காம்ப்‌ ஜெயிலில்‌ 1932-ஆம்‌ வருஷம்‌
நடந்த சேவா தளப்‌ பயிற்சி வகுப்பு ஞாபகம்‌ வருகிறது. நானும்‌
நீலுவும்‌ அதில்‌ சேருவதாக முடிவு செய்தோம்‌. முதல்‌ நாள்‌, ட்ரில்‌
முடிந்தவுடன்‌ நீலு, "டோலி என்றால்‌ என்ன அண்ணா?" என்று
என்னைக்‌ கேட்டான்‌. அவனுக்கு நான்‌ விளக்கினேன்‌. ஒரு சில
சிப்பாய்கள்‌ சேர்ந்து ஒரு 'டோலி' (squad) ஆறது. அதற்கு ஒரு
என்‌. சி.ஓ. தலைவனாக இருப்பான்‌ என்று சொன்னேன்‌. "இதெல்லாம்‌
எனக்குத்‌ தெரியும்‌" என்று பொறுமையிழந்து சொல்லிலிட்டு,
அதான்‌ டெண்டுல்கர்‌ விவரமாக விளக்கினனே? நான்‌ கேட்பது
அதல்ல. இந்த 'டோலி' என்ற வார்த்தையை ஏன்‌ பொறுக்கயிருக்‌
கிறார்கள்‌? இவர்களுக்கு வேறு வார்த்தை கிடைக்கவில்லையா?" என்று
சொல்லிவிட்டு ஒரேயடியாகச்‌ சிரிக்க ஆரம்பித்துவிட்டான்‌.

அன்று பிற்பகல்‌ டெண்டுல்கர்‌ 'கதம்‌ கோல்‌ (Stand at ease),
ஸாவதான்‌' (Attention) என்ற வார்த்தைகளுக்குப்‌ பொருள்‌
விளக்கினபோது, நீலு ஒரேயடியாக எல்லோர்‌ முன்னிலையிலும்‌ சிரிக்க
ஆரம்பித்துவிட்டான்‌. டெண்டுல்கர்‌ நெருப்பாய்‌ மாறிவிட்டான்‌.
அவன்‌ ஹுப்ளியில்‌ ஹர்தீர்கரின்‌ காம்பில்‌ பயிற்சி பெற்றவன்‌.
பம்பாயில்‌ காம்ப்கள்‌ நடத்தியிருக்கிறான்‌. பிரதேச காங்கிரஸ்‌
கமிட்டியின்‌ தலைவரின்‌ விசேஷ வேண்டுகோளின்‌ பேரில்‌ மஹாராஷ்‌
டிரத்தை விட்டுவிட்டுப்‌ பீஹாரில்‌ காம்ப்‌ நடத்த வந்திருக்கிறான்‌. சேவா
தள பயிற்சி அளிப்பதில்‌ மிகவும்‌ அநுபவசாலி. ஆனால்‌ இங்கு ட்ரில்‌
நடக்கும்‌ போது நிகழும்‌ கட்டுப்பாடின்மையை அவன்‌ வேறு எங்கும்‌
கண்டதில்லை. இந்தி சரியாகப்‌ பேச வராது அவனுக்கு. கோபத்தில்‌
அவன்‌ கண்‌, முகமெல்லாம்‌ சிவந்துவிட்டன. "உனக்கு ஒரு லாட்டி
(தடி) தேவை போலிருக்கு" என்று கையிலிருந்த தடியினால்‌ நீலுவின்‌
விலாவில்‌ இடித்தான்‌. நீலு அவன்‌ கையிலிருந்து தடியைப்‌ பிடுங்கிக்‌
கொண்டு இரைந்து கத்த ஆரம்பித்துவிட்டான்‌. "தடியடியா?
அதெல்லாம்‌ உங்கள்‌ மஹாராஷ்டிரத்தில்‌ வைத்துக்கொள்‌. இங்கு
நடக்காது. ராஷ்டிர பாஷை பேசத்‌ தெரியவில்லை. புனா நகரைப்‌
பூணே என்று உச்சரிக்கிறான்‌. இதில்‌ இந்தி பேச வந்துவிட்டான்‌."

நீலு டெண்டுல்கரின்‌ கையைப்‌ பிடிக்கப்‌ போய்விட்டான்‌. நாலுபக்கத்‌
திலிருந்தும்‌ மற்றவர்கள்‌ குறுக்கிட்டு அவனை விடுவிக்க வேண்டிய
தாயிற்று. சமாசாரம்‌ உடனேயே ஜெயில்‌ முழுதும்‌ பரவிவிட்டது.

காம்ப்‌ ஜெயிலில்‌ அப்பொழுது 4500 அரசியல்‌ கைதிகள்‌ இருந்தனர்‌.
எந்த வார்டிற்குப்‌ போனாலும்‌ சிறுசிறு கூட்டமாக எல்லாரும்‌ இதைப்‌
பற்றியே பேசிக்கொண்டிருந்தார்கள்‌. ஜெயிலில்‌ ஒவ்வொரு
மூலையிலும்‌, ஏன்‌ வானிலும்‌ காற்றிலும்‌, இதே ரீங்காரத்‌ தொனிதான்‌!

ஜெயிலின்‌ நடுவில்‌ உள்ள மைதானத்தில்‌ நாங்கள்‌ செளக்‌ என்று
பெயர்‌ வைத்திருந்த இடத்தில்‌ ஒரே கூட்டம்‌. வார்டர்களும்‌ கைதிகளும்‌
ஒன்றிக்‌ கலந்து விட்டனர்‌. ஜெயில்‌ 'பாலிடிக்ஸில்‌' கைதிகளைவிட
வார்டர்களுக்கு உற்சாகம்‌ குறைவு என்று சொல்லவே முடியாது.
கூட்டத்தில்‌ இரண்டு கட்சிகள்‌ உருவாயின. ஒருவன்‌ நடந்த
விஷயத்தை விளக்க ஒரு பிரசங்கமே செய்கிறான்‌. பிஹாரின்‌
நற்பெயருக்கே களங்கம்‌ ஏற்படும்‌ வகையில்‌ இந்தச்‌ சம்பவம்‌ அமைந்து
விட்டது. வெளியூரிலிருந்து வந்திருப்பவர்‌ டெண்டுல்கர்‌. அவருக்கு
இப்படியா அதிதி--சத்காரம்‌ செய்வது? போதாததற்கு அவருடைய
இந்தியைப்‌ பற்றிக்‌ கேலி வேறு! பிறகு குரலைக்‌ கொஞ்சம்‌ தாழ்த்தி,
தங்களைச்‌ சார்ந்தவர்களிடம்‌ ரகசியமாகச்‌ சொல்லும்‌ முறையில்‌,
"என்ன இருந்தாலும்‌ வங்காளிதானே?" என்கிறான்‌.

அர்த்த புஷ்டியான ஒரு சிரிப்பு. "உங்களுக்குத்தான்‌ எல்லாம்‌
தெரியுமே, இன்னும்‌ உடைத்துச்‌ சொல்ல வேண்டுமா?" என்கிற
பாவத்தில்‌ இருந்தது அந்தச்‌ சிரிப்பு. அவமானத்தால்‌ என்‌ மண்டையே
பிளந்துவிட்டது போல இருந்தது எனக்கு. இவர்களுக்கு நீலுவின்‌
குணம்‌ தெரியாது, புரியாது. நடந்ததைத்‌ தங்கள்‌ மனம்‌ போகும்‌
போக்கில்‌ அர்த்தம்‌ செய்து கொள்கிறார்கள்‌ .

மாலைச்‌ சாப்பாட்டின் போது நீலுவை வார்டில்‌ பார்த்தேன்‌.
சாப்பாடு சூரியாஸ்தமனத்திற்கு முன்பே முடிந்துவிடும்‌. அந்தச்‌
சமயத்தில்‌ பசிப்பதில்லை என்ற காரணத்தினால்‌ ரொட்டியை வாங்கிக்‌
கொண்டு வார்டிற்கு வந்துவிடுவோம்‌. பிறகு இருட்டின பிறகு
சாப்பிடுவோம்‌. நான்‌ பிற்பகல்‌ சம்பவத்தைப்‌ பற்றிப்‌ பேசத்‌ தயங்கிக்‌
கொண்டிருந்தேன்‌. நீலுவே அந்தப்‌ பேச்சை எடுத்து என்‌ சங்கோசத்தை
நீக்கிவிட்டான்‌. நடந்தது பற்றி அவனுக்குத்‌ துளிக்கூட
முகவாட்டமோ, நாணமோ இல்லை. திருப்பித்‌ திருப்பி, "இந்த
ட்ரில்‌, ஆர்டர்‌ எல்லாம்‌ இங்கிலீஷில்‌ இருந்துவிட்டால்‌ என்ன குடி
முழுகிப்‌ போய்விடும்‌? Quick March, Stand at ease என்று சொன்னால்‌
பாரதத்திற்குக்‌ கிடைக்கவிருக்கும்‌ சுதந்தரம்‌ கை நழவி போய்விடுமா?"
என்று கேட்டுக்‌ கொண்டே இருந்தான்‌.

இந்தியோ பேசத்‌ தெரியவில்லை. பிறகு இந்தியில்‌ பேசுவானேன்‌?
மேனர்ஸ்‌ இல்லாத மனிதன்‌! சின்னப்‌ புத்தியுள்ள ஆள்‌! இவனுக்கு
எகற்கு மரியாதை கொடுக்கவேண்டும்‌?" என்று பொரிந்து தள்ளினான்‌ .

ஒரு நாளும்‌ அவன்‌ கேட்டாலன்றி நான்‌ நீலுவுக்கு உபதேசம்‌ செய்வ
தில்லை. இப்போதும்‌, அவன்‌ வார்த்தைகளை உதிர்த்திருக்காவிட்டால்‌
வாயைத்‌ திறந்திருக்கமாட்டேன்‌. மற்ற அரசியல்‌ கைதகள்‌ அவன்‌
நடத்தையை எப்படியெல்லாம்‌ திரித்துக்‌ கொண்டிருக்கிறார்கள்‌
என்பதைச்‌ சுருக்கமாக எடுத்துச்‌ சொன்னேன்‌. நீலுவுக்கு ஒரே
எரிச்சல்‌. இவங்களா சுதந்தரம்‌ வாங்கித்‌ தரப்‌ போகிறார்கள்‌?
என்று துச்சமாகத்‌ தூக்கியெறிந்துவிட்டான்‌. இதற்குப்‌ பிறகு
கவனித்ததில்‌ அவன்‌ கோபம்‌ எல்லாம்‌ ஒரு சக கைதி மேல்‌ திரும்பி
விட்டிருந்தது. இந்த அநாமதேயச்‌ சகபாடி அவன்‌ கஷ்டப்பட்டுச்‌
சேர்த்து வைத்திருந்த வெல்லத்தை திருடிவிட்டான்‌! ஒவ்வொரு
ஞாயிற்றுக்கிழமையும்‌ "விரதம்‌" இருக்கும்‌ கைதிகளுக்கு அரிசிச்‌
சோறுக்குப்‌ பதிலாக ரொட்டி வெல்லமும்‌, அல்லது 6 பைசாவுக்குப்‌
பழங்களும்‌ கொடுப்பார்கள்‌. நீலு எப்பொழுதும்‌ வெல்லம்‌ எடுத்துக்‌
கொள்வான்‌.

ஞாயிற்றுக்கிழமை எனக்குக்‌ கிடைக்கும்‌ சாதத்தை அவனுடன்‌
பகிர்ந்து கொள்வேன்‌. இந்தச்‌ சிறிய அசெளகரியத்தைப்‌ பொருட்‌
படுத்தாமல்‌ இருப்பதன் மூலம்‌ வாரம்‌ முழுவதும்‌ கொஞ்சம்‌ கொஞ்சம்‌
வெல்லம்‌ சாப்பிட இயலும்‌. இந்த வெல்லம்‌ இப்பொழுது
திருட்டுப்‌ போய்விட்டது. நீலு எரிச்சலடைந்ததில்‌ ஓர்‌ ஆச்சரியமும்‌.
இல்லை. ஆனால்‌ நீலு இரைந்து எல்லார்‌ காதுகளிலும்‌ விழும்படியாக
அரசியல்‌ கைதிகளைப்‌ பற்றிக்‌ கேவலமாகப்‌ பேசி விமர்சித்தது, அதுவும்‌
சூழ்நிலை குழப்பமாகவும்‌ எங்கள்‌ இருவருக்கும்‌ விரோதமாக இருக்கும்‌
போது, எனக்குப்‌ பிடிக்கவில்லை. உலகம்‌ முழுவதும்‌ அவனுக்கு
எதிராக நின்றாலும்‌ நீலு ஒரு நாளும்‌ தான்‌ வகுத்துக்‌ கொண்ட வழியி
லிருந்து விலகமாட்டான்‌. எந்த விஷயத்தைப்‌ பற்றியும்‌ மனத்தை
உறுதிப்படுத்துக்‌ கொண்டுவிட்டானேயானால்‌, அதை யாராலும்‌
மாற்றமுடியாது. எனக்கு எப்போதுமே பயம்‌, நீலு ஏதாவது
அமர்க்களம்‌ பண்ணி விடுவானோ என்று. ஜெயிலில்‌ அடைபட்டுக்‌
கிடக்கும்‌ அரசியல்‌ கைதிகளுக்குப்‌ பொழுதைக்‌ கழிக்க ஏதாவது ஒன்று
வேண்டாமா? வெளியில்‌ இருக்கும்போது பல்வேறு காரியங்களில்‌
சலியாது ஈடுபட்டு இருப்பவர்களுக்கு ஜெயிலுக்குள்‌ வந்தவுடன்‌
உழைப்புப்‌ பசிக்கு ஏதாவது தீனி போடவேண்டாமா? அதுதான்‌
காரணம்‌ ஜெயிலிற்குள்‌ இத்தனை விதமான கட்சிகள், எதிர்க்கட்சிகள்‌
அரசியல்‌ போட்டிகள்‌, பூசல்கள்‌ இருப்பதற்கு. ஆனால்‌ ஒரே
விஷயத்தை வைத்துக்கொண்டு எத்தனை ஓட்ட முடியும்‌? தினமும்‌ ஒரு
புதுப்‌ பிரச்னை எழுந்தால்தான்‌, சுவாரசியம்‌. இதனால் தான்‌ நீலு
ஆரம்பித்த அமர்க்களம்‌ நீடிக்கவில்ல. மறுநாள்‌ காலையிலேயே புதிய
விவகாரம்‌ கிடைத்தது.

யாரோ ஒருவர்‌ தினமும்‌ காலை ஆகாரத்துக்கு ஊறவைத்த
கொத்துக்‌ கடலை கொடுக்கப்படுவதைப்‌ பற்றி அங்கலாய்த்துக்‌
கொண்டார்‌. "இதைவிட அவல்‌ கொடுத்தாலும்‌ பரவாயில்லை"
என்பது அவர்‌ அபிப்பிராயம்‌. அவ்வளவுதான்‌. உடனே ஒரே குரலில்‌
கோஷம்‌ எழும்பிற்று: "கடலைக்குப்‌ பதில்‌ அவல்‌ வேணும்‌."

ஜெயிலிலுள்ள எல்லாக்‌ கைதிகளும்‌ உடனே இப்புதிய கோஷத்தைச்‌
சேர்ந்தாற்போல இரைந்து கக்க ஆரம்பித்‌ துவிட்டனர்‌. கட்டுகளையும்‌
டம்ளர்களையும்‌ தட்டிக்‌ தாளம்‌ போட்டனர்‌. கோஷம்‌ வலுத்தது.
எங்கிருந்தோ ஒரு விஸில்‌. சில பேர்கள்‌ கையிலுள்ள தட்டுகளைக்‌
கதவிலிருக்கும்‌ இரும்புக்‌ கம்பிகளில்‌ தடதடவென்று தட்டிக்‌
கொண்டே ஓடினார்கள்‌. ஒரே சத்தம்‌. பல பேர்கள்‌ ஜன்னல்களில்‌
ஏறிக்‌ கொண்டனர்‌. இவர்களில்‌ இருவர்‌ ஜன்னலுக்கு மேலேயுள்ள
தகரக்‌ கூரைமேல்‌ ஏறிக்‌ கொண்டனர்‌. திடீரென்று ஏதோ மந்திரக்‌
கோலின்‌ மாயத்தில்‌ கட்டுண்டவர்கள்‌ போல்‌ எல்லாரும்‌ ஒரே
சமயத்தில்‌ பைத்தியம்‌ பிடித்தவர்கள்‌ போலானார்கள்‌. சாதாரணமாக
மிகவும்‌ அடக்கமாகவும்‌ படபடப்பற்றவர்களாகவும்‌ இருப்பவர்கள்‌
கூட இந்தப்‌ பொங்கியெழுந்த எதிர்ப்பு வெறியினால்‌ தீண்டப்பட்டனர்‌.

சில பேர்‌ பைத்தியம்‌ பிடித்தவர்கள்‌ போல்‌ "கம்பளி, கம்பளி"
என்று கத்திக்‌ கொண்டே வார்டுக்கு வார்ட்‌ ஓடிக்‌ கொண்டிருக்‌
கின்றனர்‌. இந்த வார்த்தைகளில்‌ ஒரு புது ப்ரோக்ராம்‌ கிடைத்து
விட்டது. மூட்டைகளாகக்‌ கம்பளிகள்‌ வந்து குவிந்தன. இந்தக்‌
கம்பளிகளைப்‌ பிய்த்துப்‌ பிய்த்து எறிந்தனர்‌. யாரோ ஒருவர்‌ ஜெயில்‌
சமையலறையிலிருந்து எரிகிற தணலைக்‌ கொண்டுவந்து கம்பிளிகள்‌ மேல்‌
எறிந்தார்‌. கம்பளிகளில்‌ சில நெருப்புப்‌ பிடித்துப்‌ புகைய ஆரம்பித்தன.
ஒரே நாற்றம்‌. இரண்டு பேர்‌, ஒரு பெரிய இரும்புப்‌ பாத்திரம்‌
நிறைய இருந்த ஊறின கொத்துக்‌ கடலையைக்‌ கவிழ்த்துக்‌ கொட்டி
விட்டனர்‌.

பக்கத்தில்‌ இருந்த வார்டர்‌ 'அலாரம்‌' மணியை விடாது அடிக்கத்‌
தொடங்கினான்‌. கூடவே விஸிலையும்‌ ஊதிக்‌ கொண்டிருந்தான்‌.
இதைக்‌ கேட்ட ஜெயிலில்‌ உள்ள எல்லா வார்டர்களும்‌ விஸில்‌ ஊத
ஆரம்பித்து விட்டனர்‌. ஃபுட்பால்‌ ரெஃபரிகளுக்கும்‌ இன்ஜின்‌
பூரைவர்களுக்குமிடையே விஸிலடிக்கும்‌ ஏதோ போட்டி நடப்பது
போல்‌ இருந்தது. எண்ணற்ற விஸில்களின்‌ ஒருமித்த ஓலம்‌ ஜெயிலின்‌
சூழ்நிலைக்கு ஒரு புதிய உருவமே கொடுத்தது. ஸென்ட்ரல்‌ டவரில்‌
உள்ல கண்டாமணி அடிக்கத்‌ தொடங்கியது.

"டங்‌ - டங்‌..." ஜெயில்‌ கேட்டருகில்‌ இருக்கும்‌ மணியும்‌ கூடவே
ஒலிக்கத்‌ தொடங்கியது. புத்தகத்தில்‌ படித்திருத்த கப்பல்‌ மூழ்கும்‌
சாட்சி நினைவுக்கு வருது. இங்கே, பக்கத்தில்‌ ஒரே கோலாகல
ஆரவாரம்‌, "கம்பளிகள்‌ எரிந்து கொண்டே இருக்கட்டும்‌ ",
"தட்டுகள்‌ முழங்கட்டும்‌", "அடிமைக்‌ கூலிகளின்‌ அட்டகாசம்‌
ஒழியட்டும்‌." இப்படி இன்னும்‌ எத்தனையோ கோஷங்கள்‌! சரியாகக்‌
காதில்‌ விழவில்லை. ஜெயில்‌ சிப்பந்திகள்‌ ஆங்காங்கே செய்து
கொண்டிருந்த வேலைகளை அப்படியே விட்டுவிட்டு வந்து கொண்டிருக்‌
கின்றனர்‌. டவரில்‌ போர்டு மாட்டியாகி விட்டது.

"வார்ட்‌ நம்பர்‌ 17-78-79." தடியும்‌ கையுமாகக்‌ கேட்டிலிருந்து
டவருக்கு வந்து கொண்டிருக்கிறார்கள்‌. இவர்களில்‌ பலர்‌ யூனிபார்மில்‌
இல்லை. திறந்த மேனி கால்களில்‌ பூட்ஸ்‌ கூட இல்லை. ஜெயில்‌
டாக்டர்‌, ஹரேன்‌ பாபு ஒரு பனியனுடன்‌ வருகிறார்‌. டவரிலிருந்து
ஒரு வார்ட்‌, "பதினேமு, பதினெட்டு, பத்தொன்பது" என்று
உரக்கக்‌ கத்திக்கொண்டே இருக்கிறான்‌. எல்லோரும்‌ இந்த வார்ட்கள்‌
பக்கமாக ஒடி வருகிறார்கள்‌. திடீரென்று கூட்டத்தில்‌ ஒரு கிசுகிசுப்பு:
"மிலிட்டரி வருகிறது." கையில்‌ துப்பாக்கிகளுடன்‌ ஒரு ராணுவ
அணி ஜெயில்‌ கேட்டிற்குள்‌ நுழைகிறது. அவர்கள்‌ நடையில்‌ பரபரப்பு
இல்லை. "க்விக்‌ மார்ச்‌ செய்து கொண்டு, டவருக்குப்‌ பக்கத்தில்‌
வந்து நின்றார்கள்‌. பிறகு இந்த மூன்று வார்டுகளுக்கும்‌ பொதுவான
கேட்டை வந்தடைந்தார்கள்‌. வார்டின்‌ ஒரு மூலையில்‌ வில்வ மரக்‌
கட்டைகள்‌ குவியலாகக்‌ கிடந்தன. முந்தின தினந்தான்‌ வார்டிலிருந்த
வில்வமரம்‌ வெட்டிச்‌ சாய்க்கப்பட்டிருந்தது.

கைதிகள்‌ இந்த மரத்தில்‌ ஏறி, "காந்திஜிக்கு ஜே" என்று கத்திக்‌
கொண்டு காங்கிரஸ்‌ கொடியை மரத்தில்‌ கட்டி விடுவ துண்டு.
ஜெயிலுக்கு வெளியில்‌ வெகு தூரத்திலிருந்தே இந்தக்‌ கொடி கண்ணில்‌
படும்‌. இதன்‌ காரணமாகவே மரத்தை வெட்டித்‌ தள்ளுமாறு உத்தர
விடப்பட்டது. முதலில்‌ நான்கு வார்டர்கள்‌ வந்து இந்த மரக்‌
கட்டைகளைச்‌ சூழ்ந்து கொண்டனர்‌, தடியடிப்‌ பிரயோகத்தின்போது
கைதிகள்‌ இந்தக்‌ கட்டைகளை வார்டர்களுக்கு எதிராக உபயோகப்‌
படுத்தாமல்‌ இருப்பதற்காக. மிலிட்டரி ஆட்கள்‌ வார்ட்களைச்‌ சூழ்ந்து
கொண்டனர்‌.

பிறகு சில வார்டர்கள்‌, சில 'மேட்‌'கள்‌ மற்றும்‌ சில ஜெயில்‌ சிப்பந்தி
களுடன்‌ வார்டிற்குள்‌ நுழைந்தனர்‌. பிறகு, ஆரம்பித்தது தடியடிப்‌
பிரயோகம்‌. சர்க்கார்‌ பாஷையில்‌, "Mild lathi charge". இதில்‌
அபராதி, நிரபராதி என்று ஒருவிதமான வித்தியாசமும்‌ இல்லை.
பார்க்கப்‌ போனால்‌ ஒன்றிலும்‌ பட்டுக்‌ கொள்ளா தவர்களுக்கும்‌,
சாந்தியை விரும்புவர்களுக்குந்தான்‌ அதிக அடிகள்‌ கிடைக்கும்‌.
அடிக்கும்போது வாயை ஒரு மாதிரியாக வைந்துக்கொண்டு கத்து
வார்கள்‌. "அங்கே போ", "ஓடறான்‌ பார்‌ அங்கே ஒரு பயல்‌";
"இந்த பத்மாஷ்‌ மேலே இரண்டு போடு" - வார்டர்கள்‌ ஒரேயடியாகக்‌
கூச்சல்‌ போடுவார்கள்‌. 'மேட்‌' களின்‌ உற்சாகத்துக்கு எல்லையே இல்லை.
ஆபீஸர்கள்‌ நின்று கொண்டிருக்கும்‌ இடத்தில்‌ மாட்டிக்கொண்ட
கைதகள்‌ பாடு அதோகதிதான்‌.

காரணம்‌ மேலதிகாரிகள்‌ முன்னால்‌ தங்கள்‌ திறமையையும்‌ தொழில்‌
ஊக்கத்தையும்‌ காட்டுவதில்‌ வார்டர்கள்‌ புலிகள்‌! அநேகம்‌ பேர்கள்‌
விழுந்து கிடக்கின்றனர்‌. மற்றும்‌ சிலர்‌ மண்டையில்‌ அடிபட்டவுடன்‌
கீழே உட்கார்ந்து விட்டார்கள்‌. தர்பங்காவைச்‌ சேர்ந்த ஓர்‌ அப்பாவி
மூலையில்‌ ஜெபம்‌ செய்து கொண்டிருக்கிறான்‌. அவனுக்கும்‌ இரண்டு
கிடைத்தது. நாங்கள்‌ இருக்கும்‌ பக்கம்‌ வருகிறார்கள்‌. மிகவும்‌
நெர்வஸ்‌'ஸாக இருக்கிறது எனக்கு. அடி வாங்கப்‌ போவது
நிச்சயம்‌. எதிர்க்க முடியாது. அதுவும்‌ தெரியும்‌ .

எப்படிப்பட்ட அடியாக இருக்கும்‌ என்று கற்பனை செய்ய முயலு
கிறேன்‌. மண்டையில்‌ ஒன்று விழுகிறது. என்னையுமறியாமல்‌ அதை
மறிக்க என்‌ கைகள்‌ மேலே எழும்புகின்‌ றன. கையில்‌ அடிபட்ட பிறகு
தான்‌ தெரிகிறது, கையைத்‌ தூக்கியிருக்கிறேன்‌ என்பது. தடியின்‌
நுனியில்‌ ஒரு சிறிய இரும்பு வளையம்‌ இருக்கும்‌. அது கையில்‌ பட்டு
வெட்டுக்‌ காயம்‌ ஏற்பட்டிருக்கிறது. மேலும்‌ ஒரிரண்டு தடிகள்‌ என்‌
பக்சும்‌ நெருங்கி வருகின்றன. நான்‌ கீழே விழுகிறேன்‌. நீலு என்னைத்‌
தாங்கிப்‌ பிடித்துக்‌ கொண்டிருக்கிறான்‌ . நீலுவின்மேல்‌ பல அடிகள்‌
விழுகின்றன. எனக்கும்‌ மற்றுமோர்‌ அடி. நீலுவின்‌ தலையிலிருந்து
ரத்தம்‌ வருகிறது. வார்டர்கள்‌ வேறொரு திசைக்குச்‌ செல்கின்‌ றனர்‌.

ஒரே இடத்தில்‌ அதிக நேரத்கை வீணாக்குவதில்லை அவர்கள்‌ . வார்ட்‌
பூராவும்‌ ஒருவித இறுக்கமான சூழ்நிலை. சிலர்‌ கீழே விழுந்து கிடக்‌
கின்றனர்‌. அதிகம்‌ அடி வாங்காத பாககியசாலிகள்‌ விழுந்து
கிடப்பவர்களுக்குத்‌ தண்ணீர்‌ கொண்டுவந்து கொடுக்கிறார்கள்‌ .
பிரக்ஞை இல்லாத தோழர்கள்‌ முகத்தில்‌ தண்ணீர்‌ தெளிக்கிறார்கள்‌ .
மற்றும்‌ சிலர்‌ டவல்‌ அல்லது தினசரிப்‌ பத்திரிகைகளினால்‌ அசைவற்றுக்‌
கிடக்கும்‌ சகாக்களுக்கு விசிறிக்‌ கொண்டிருக்கின்றனர்‌. அதிகம்‌
அடிபடா தவர்கள்‌ தங்களுக்குத்‌ தாங்களே முதல்‌ சிகிச்சை செய்து
கொள்கின்றனர்‌. ஜெயில்‌ ஆஸ்பத்திரியை நம்பிக்‌ கொண்டிருந்தால்‌
இன்று எழுந்திருக்க முடியாது. அடியே படாதவர்கள்‌ மெதுவாக
வெளியே வந்து சேதத்தை, ஜெனரல்‌ இன்ஸ்பெக்‌ஷன்‌ செய்‌
கிறார்கள்‌, பெரிய புயலுக்குப்‌ பிறகு கிராமத்துக்கு நேர்ந்த
நஷ்டத்தைக்‌ கணிக்க முற்படும்‌ கிராமவாசிகளைப்‌ போல. கொஞ்ச
நேரத்துக்குப்‌ பிறகு ஜெயில்‌ டாக்டரும்‌ கம்பவுண்டரும்‌ ஏதோ
கொஞ்சம்‌ மருந்துகளை எடுத்துக்‌ கொண்டு வந்தனர்‌. கூடவே சில
கைதிகள்‌ ஒரிரண்டு ஸ்டெரச்சர்களைக்‌ கொண்டு வந்தார்கள்‌, அதிக
அடிபட்டவர்களை ஆஸ்பத்திரிக்கு எடுத்துப்‌ போவதற்காக.

"ஆஸ்பத்திரி, பதில்‌ குரல்‌ கொடு." ஆஸ்பத்திரி பாராக்காரனின்‌
பதில்‌ குரல்‌ கேட்கிறது. வார்த்தையில்‌ தெளிவில்லாமல்‌ பதிலுக்குக்‌
கத்தியிருக்கிறான்‌. ஒருவேளை தூங்கிக்‌ கொண்டிருந்தவன்‌, திடீரென
விழித்துக்‌ கொண்டு தன்‌ கடமையை உணர்ந்திருக்கவேண்டும்‌ .

இந்த மாதிரி பாராக்காரன்‌ அடிக்கடி குரல்‌ கொடுத்துக்‌ கொண்டிருப்‌
பதால்‌, ஆஸ்பத்திரியில்‌ உள்ள வியாதியஸ்தர்களுக்குச்‌ சரியான
தூக்கம்‌ கிடைப்பதில்லை. சாதாரணமாகவே, சிரத்தையுடன்‌
கவனித்துக்‌ கொள்வதற்கு யாருமில்லை. அதற்குமேல்‌ இது மாதிரி
பகல்‌, இரவு என்றில்லாமல்‌ பாராக்காரர்களின்‌ கூச்சலினால்‌ தூக்க
மில்லாமல்‌ கஷ்டப்பட வேண்டிய தலைவிதி. இதற்கு முன்பிருந்த
சூப்பிரண்ட்‌, இரவில்‌ டவரிலிருந்து வரும்‌ கூப்பாட்டிற்குப்‌ பதில்‌ குரல்‌
கொடுக்க வேண்டியதில்லை என்று விதித்திருந்தார்‌. 'மெடிகல்‌
க்ரவுண்ட்ஸில்‌' ஒரு சூப்பிரண்ட்‌ கைதிகளுக்கு அநேக விதமான
செளகரியங்களைச்‌ செய்து கொடுக்க முடியும்‌. ஒரு பெரிய கொடுமை
நிறைந்த சக்கரவ்யூகத்திற்குள்‌ இந்த 'மெடிகல்‌ க்ரவுண்ட்ஸ்‌' தான்‌
ஏதோ சிறிது காற்று வெளிச்சத்தை உள்ளே விடும்‌ துவாரம்‌. கருணை
யுள்ளம்‌ படைத்த சிப்பந்திகள்‌ இதன்‌ மூலந்தான்‌ கைதிகளுக்கு ஏதோ
சில செளகரியங்களைச்‌ செய்து கொடுக்கிறார்கள்‌ .

புதிய சூப்பிரண்ட்‌, பாராக்காரர்கள்‌ குரல்‌ கொடுக்க வேண்டும்‌
என்ற விதியை மறுபடியும்‌ அமலாக்கி விட்டார்‌. பரிவுக்காகவும்‌ பணி
விடைக்காவும்‌ ஏங்கும்‌ இந்த வியாதிக்காரக்‌ கைதிகள்‌ தங்கள்‌ மனைவி,
மக்களைப்‌ பற்றி எப்படியெல்லாம்‌ நினைத்து உருகுகிரார்களோ? வியாதி
வந்தால்தான்‌ வீட்டின்‌ நினைவு அதிகமாக வருகிறது. ஜெயிலுக்கு
வெளியில்‌ இருக்கும்போது இரண்டு வேளைச்‌ சாப்பாடு கிடைக்காமல்
இருந்திருக்கலாம்‌. ஜெயிலுக்குள்‌ மற்றது எப்படியிருந்தாலும்‌ இரண்டு
வேளை இரண்டு பிடிச்‌ சோறு கட்டாயம்‌ கிடைக்கும்‌. அதைப்‌ பற்றிக்‌
கவலையே படத்‌ தேவையில்லை.

ஆனால்‌ இதனால்‌ என்ன பிரயோஜனம்‌? வியாதி வந்துவிட்டால்‌
ஒரேயடியாக ஒய்ந்து போய்விடுகிறார்கள்‌ . இந்த நோய்வாய்ப்பட்ட
கைதிகள்‌ தங்கள்‌ ஆயிரம்‌ கவலைகளோடு இன்று என்னைப்‌ பற்றி ஒரு
தடவையாவது நினைத்துக்‌ கொண்டிருந்திருப்பார்களா? கருணை
யுடன்‌ இல்லாவிட்டாலும்‌ கலவரத்துடனாவது என்னுடைய தூக்குத்‌
தண்டனையைப்‌ பற்றிக்‌ கட்டாயம்‌ நினைவு கூர்வார்கள்‌ என்று
நினைக்கிறேன்‌. நான்‌ என்று இல்லாவிட்டாலும்‌ பரிசயமில்லாத ஒரு
மனிதன்‌, இந்த ஒன்றாம்‌ நம்பர்‌ ஸெல்லில்‌ இருப்பவன்‌, தூக்கிலிடப்பட
இருக்கிறான்‌ என்ற எண்ணம்‌ கட்டாயம்‌ இருக்கும்‌ என்று நினைக்கிறேன்‌.

ஆஸ்பத்திரி இரண்டாவது மாடியில்‌ திறந்த வராந்தாவில்‌ க்ஷய
நோயாளிகள்‌ இருப்பார்கள்‌. அங்கிருந்து தூக்குமேடை நன்றாகத்‌
தெரியும்‌. இன்று தூக்குமேடையைச்‌ சுற்றி நான்கு பக்கமும்‌ நல்ல
வெளிச்சம்‌ போட்டிருக்கிறார்கள்‌. சுற்றிலும்‌ காவல்காரர்கள்‌ பாராக்‌
கொடுத்துக்‌ கொண்டிருக்கின்‌றனர்‌. யாருக்குக்‌ தெரியும்‌? யாராவது
லஞ்சம்‌ கொடுத்து வார்டர்கள்‌ மூலம்‌ தூக்கு யந்திரத்தை நாளைய
பணிக்கு உபயோகமற்றதாகச்‌ செய்துவிட்டால்‌?

க்ஷய நோயாளிகள்‌ தீபாவளித்‌ திருவிழாவைப்‌ பார்த்துக்‌ கொண்டே
இருக்கிறார்களோ என்னவோ? அதன்‌ பயனாக அவர்கள்‌ பிராணனும்‌
வற்றிப்‌ போய்‌ விடுகிறதோ என்னவோ? உயிருடன்‌ இருப்பதற்குப்‌
பேராவல்‌ இருப்பினும்‌, அணு அணுவாக மரித்துக்‌ கொண்டிருக்‌
கின்றனர்‌. இருந்தாலும்‌ தூக்கிலிடப்படவிருக்கும்‌ கைதியைவிடத்‌
தங்களை அதிர்ஷ்டசாலிகளாக நினைத்துக்‌ கொண்டிருக்கின்றனர்‌.

அவர்களின்‌ நீண்ட பெருமூச்சுடனும்‌, யாசிக்காது அளிக்கப்பட்ட
பரிவுடனும்‌ நான்‌ என்‌ பயணத்தைத்‌ தொடங்கப்‌ போகிறேன்‌. தூக்கு
மேடையில்‌ என்‌ மரணம்‌ ஜெயிலிலாவது தாற்காலிகப்‌ பரபரப்பையும்‌
சோகத்தையும்‌ உண்டாக்கும்‌. ஆனால்‌ இவர்களின்‌ சாவு ஒருவருக்கும்‌
தெரியாது. நெருங்கிய உறவினர்களுக்கு ஒரு 'சர்விஸ்‌' போஸ்ட்‌
கார்டு போகலாம்‌. ஆஸ்பத்திரிச்‌ சாவு ரிஜிஸ்டரில்‌ ஓர்‌ எண்ணிக்கை
அதிகமாகும்‌. இவர்கள்‌ மரிக்கும்‌ இரவில்‌ நைட்‌ ட்யூட்டியிலிருக்கும்‌
ஜெயில்‌ டாக்டர்‌ ஒருவேளை போர்வையின்‌ கீழிருந்து வெளியே வரக்கூட
மாட்டார்‌. ஆஸ்பத்திரி வார்டார்‌ டவர்‌ வார்டருக்குப்‌ பதில்‌ குரல்‌
கூவி, கைதிகள்‌ எண்ணிக்கை கொடுக்கும்போது திடீரென்று ஓர்‌
எண்ணிக்கையைக்‌ குறைத்துக்‌ கத்துவான்‌. நடுநிசியின்‌ நிசப்தத்தைத்‌
தனது கரகரத்த குரலால்‌ உடைத்து, "ஒரு கைதிக்கு ஒரேயடியாக
விடுதலை" என்று சொல்லிச்‌ சிரிப்பான்‌.

ரெயிலின்‌ விஸில்‌ சப்தம்‌ கேட்கிறது. எப்பொழுது
பன்னிரண்டு அடித்தது? ரெயில்‌ மறுபடியும்‌ கிளம்புகிறது. ஸ்டேஷன்‌
வெகு தூரம்‌ இருந்தாலும்‌ பிளாட்பாரம்‌ சத்தம்‌ இங்கே கேட்கிறது.
பிரயாணிகள்‌ , "ஏய்‌ கூலி! இங்கே, இந்தப்‌ பக்கம்‌... ஏய்‌ கூலி" என்று
கத்திக்‌ கொண்டிருக்கிறார்கள்‌. இது ரெளதாரா ஸ்டேஷன்‌. அதன்‌
ஸ்டேஷன்‌ மாஸ்டரின்‌, "மணியடி! மணியடி!" என்ற சத்தமும்‌
கேட்கிறது. ஸிக்னலர் மணி அடிக்கிறான்‌ .

ரெயில்‌ வண்டியின்‌ இந்த விஸில்‌ தான்‌ வேலி போட்ட ஜெயில்‌ உலகத்‌
தையும்‌ அதற்கப்பாற்பட்ட பரந்த, கிளர்ச்சி நிறைந்த உலகத்தையும்‌
பிணைக்கும்‌ மணிக்கயிறு. இந்க விஸில்‌ எழுப்பும்‌ நிராசை, ஏக்கம்‌,
மனக்‌ கொந்தளிப்பு, வைஷ்ணவக்‌ கவிகளின்‌ வேணுகானத்தின்‌
கற்பனைக்கும்‌ அப்பாற்பட்டது. 'செவியுட்‌ புகுந்து என்‌ நெஞ்சைப்‌
பிளந்ததடி' என்ற வரி, நான்‌ சம்பந்தப்பட்டவரை, இன்றைக்குப்‌
பிறகு ஏதோ சந்தம்‌ சேர்ந்த சப்த ஜாலம்‌ அல்ல, என்‌ இதயத்‌
தந்திகளை இவ்விதம்‌ உலுக்கும்‌ மாயத்தாகங்களை அனுப்பும்‌ சக்தி
எங்கே மறைந்திருக்கிறது? ஜுட்‌ மில்களின்‌ விடியற்காலை விஸில்‌ .,
அந்த மில்‌ தொழிலாளிகளின்‌ குவார்டர்ஸ்களில்‌ ஒரு வித தாற்காலிகப்‌
பரபரப்பை உண்டாக்குகிறது என்பது உண்மை தான்‌.

ஆனால்‌ ரெயிலின்‌ வேணுகானம்‌ ஒவ்வொரு தடவையும்‌ கையின்‌
நெஞ்சத்‌ துடிப்பின்‌ வேகத்தை அதிகப்படுத்துகிறது. அவனது
உள்ளத்தின்‌ ஆழத்தில்‌ புதைந்து கிடந்த எந்தனை இனிய நினைவுகளை
எழுப்புகின்றது! எத்தனை உருவமற்ற அசைகளுக்கும்‌ கனவுகளுக்கும்‌
உயிர்‌ கொடுக்கின்றது!ஓடும்‌ ரெயிலின்‌ சப்தம்‌ கேட்கிறது. தூரத்தில்‌,
வெகு தூரத்தில்‌ போய்விட்டது. இருட்டில்‌ தண்டவாளத்தின்‌ இரு
பக்கங்களிலும்‌ ஒன்றும்‌ தெரியவில்லை, ஆனால் அகண்ட எல்லையின்மையை மாத்திரம்‌ உணர முடிகிறது - ஒருவிதமான சுவர்களும்‌ இல்லை.

பி.என்‌.டபிள்யூ.ஆர்‌ என்ற எழுத்துகளை மாற்றி ஓ.டி.ஆர்‌, என்ற
எழுத்துக்கள்‌ ரயில்‌ வண்டிகளில்‌ எழுதப்பட்டிருக்கவேண்டும்‌.
பி.என்.டபிள்யூ. (பெங்கால்‌ அண்ட்‌ நார்த் வெஸ்டேன்‌ ரெயில்வே)
என்ற பெயர்‌ ஒரு நாள்‌ மாறக்கூடும்‌ என்று நினைத்தாலே என்னவோ
மாதிரி இருக்கிறது. உலகத்தில்‌ எப்பொழுதும்‌ மாறுதல்கள்‌ நிகழ்ந்து
கொண்டுதான்‌ இருக்கின்றன என்றாலும்‌, சில விஷயங்கள்‌ அசையாமல்‌
மாறாமல்‌ இருக்கும்‌ என்று நம்மையுமறியாமல்‌ நினைத்துக்‌ கொண்டிருக்‌
கிறோம்‌. வேறுவிதமாகக்‌ கற்பனை செய்யக்கூட முழுவதில்லை, மீசையும்‌
தாடியுமில்லாமல்‌ அப்பாவின்‌ முகத்கை என்னால்‌ கற்பனை கூடச்‌ செய்ய
முடியாது. நினைத்தாலே சிரிப்பு வருகிறது.

ரெயிலின்‌ சப்தம்‌ மட்டும்‌ அல்ல. வெளியுலகின்‌ எந்த ஒலிபும்‌,
ஜெயில்‌ க்வார்டா்ஸில்‌ பலருக்கும்‌ நாயின்‌ குரைப்பு கூட ஜெயிலில் உள்ள
வர்களுக்கு இனிமயாக இருக்கும்‌. அன்று ஜெயிலுக்கு வெளியே
யிருக்கும்‌ சாலையில்‌ ஒரு சிறுவர்கள்‌. கூட்டம்‌, "ஹிப்‌, ஹிப்‌,
ஹுர்ரே" என்று கத்திக்கொண்டு போயிற்று ஏதோ மாட்ச்‌
விளையாடிவிட்டுத் திரும்பிக்‌ கொண்டிருக்கவேண்டும்‌. எத்தனை
பழைய நினைவுகளுடன்‌ இந்தக்‌ கோஷம்‌ பிணைந்திருக்கிறது! சிறுவர்‌,
சிறுமியர்களைப்‌ பார்த்து எத்தனை நாட்களாகிவிட்டன? அரை நிஜார்
அணிந்து கொண்டு ஒன்பது பத்து சிறுவர்களின்‌ காப்‌டன்
பீங்கான்‌ கப்‌-ஸாஸரைக்‌ கையில்‌ வைத்துக்‌ கொண்டு, தொண்டை
கிழிய, "ஹிப்‌ ஹிப்‌, ஹுர்ரே" என்று கத்திய காட்சி கண்முன்‌
வருகிறது. வெயில்‌, உழைப்பு, கூச்சல்‌ போடும்‌ சிரமம்‌ எல்லாம்‌ சேர்ந்து
நீலுவின்‌ முகத்தை ஒரே சிவப்பாக்கவிட்டிருந்தன.

பகல்‌ மூன்று மணிக்கும்‌ இரவு 11:30 மணிக்கும்‌ ரெயில்‌ வண்டியின்‌
விஸில்‌ சத்தம்‌ கேட்கும்‌. காலை ஐந்து மணிக்கும்‌ மாலை ஆறரை
மணிக்கும்‌ ஸ்டீமரின்‌ விசில்‌ கேட்கும்‌. இவையே என்னுடைய
கடிகாரம்‌. ஸெல்லின்‌ முன்னால்‌ விழும்‌ நிழலைவிட நம்பிக்கையான
கடிகாரம்‌. இந்தியிலே, என்‌ கற்பனையின்‌ தோழன்‌. நடுநடுவே
ஏரோப்ளேனின்‌ சப்தம்‌. இரவில்‌ இரண்டு மணிக்கு இவை ஒன்றாகப்‌
பறந்து போகும்‌. அஸ்ஸாம்‌ ஃப்ரண்டுக்குத்‌ தபால்‌ எடுத்துச்‌ செல்‌
கின்றன என்று நினைக்கிறேன்‌. ஆனால்‌ இந்தச்‌ சப்தம்‌ மனத்தில்‌ எவ்வித
மான நினைவு அலைகளையும்‌ எழுப்புவதில்லை. அதிகமாகப்‌ போனால்‌, ஒரு
விநாடி நேரம்‌ குறுகுறுப்பை எழுப்பும்‌. தினமும்‌ எங்கேதான்‌
போகின்றன? இரவில்‌ எப்படி வழியைக்‌ கண்டுபிடிக்கின்‌றன? காம்பஸ்‌,
மாப்‌, ரெயில்வே தண்டவாளம்‌, கங்கா இவ்வளவுதான்‌.

பகலில்‌ பல ஏரோப்ளேன்கள் சேர்ந்து செல்லும்‌ போதெல்லாம்‌
9, 10 நம்பர்‌ ஸெல்களில்‌ இருக்கும்‌ வெடிகுண்டு கேஸ்‌ கைதிகள்‌
உரக்க 1,2,3,4 என்று எனக்குக்‌ கேட்கும்படியாக எண்ணுவார்கள்‌.
ஆனால்‌ ஏரோப்ளேன்கள்‌ என்‌ மனத்தில்‌ ஒருவித உணர்ச்சியையும்‌
எழுப்புவதில்லை. எனக்குப்‌ பரிசயமான உலகத்தில்‌ இவற்றுக்கு
எவ்வித இடமும்‌ இல்லை, ஏனென்றால்‌ மண்ணுடன்‌ இவற்றுக்கு எவ்வித
உறவுமில்லை. இதனால்‌ தானே என்னவோ, சிறையில்‌ நான்‌
பார்க்கும்‌ காகங்கள்‌, குருவிகள்‌, புறாக்கள்‌, மைனாக்கள்‌ போன்ற
பட்சிக்‌ கூட்டங்கள்‌ என்‌ கண்களில்‌ படுகின்றனவே தவிர மனத்தை
ஈர்ப்பதில்ல. ஒரே மாதிரியான வாழ்க்கையில்‌ ஓரளவு மாறுதலை
உண்டாக்கலாம்‌, அவ்வளவுதான்‌. விரகத்தால்‌ வாடும்‌ யக்ஷனின்‌
மேகதூதமும்‌ ராதை விடும்‌ ஹம்ஸ தூதமும்‌ கவியின்‌ வெறும்‌
கற்பனைகள்‌. சாதாரண மக்களின்‌ அன்றாட அநுபவத்‌நின்‌ சாயை
அவற்றில்‌ இல்லை.

வார்டர்‌, உட்கார்ந்தபடியே தூங்கி விழுகிறான்‌. எனக்கு மிகவும்‌
பரிசயமான பூனை மெதுவாக என்‌ பக்கம்‌ வருது. திடீரெனத்‌
திடுக்கிட்டு நிற்கிறது. ஒரு வேளை, நான்‌ கதவுக்கு அருகில்‌ உட்கார்ந்‌
திருப்பதைக்‌ கண்டு உள்ளே வருவதற்குப்‌ பயப்படுகிறது போலும்‌.
ஒவ்வோர்‌ இரவும்‌ என்‌ தட்டை நக்குவதற்காக வரும்‌. வாரத்தில்‌ ஒரு
நாள்‌ தயிர்‌ கிடைக்கும்‌. மற்றத்‌ தினங்களில்‌ எதை நக்குகிறதோ?
ஜெயிலில்‌ வளர்ந்ததால்‌ சைவ உணவு சாப்பிடும்‌ வழக்கமாகிவிட்டது.

ஆசிரமத்தில்‌ சகதேவனின்‌ நாய்‌ ஒன்று உண்டு. அதுகூடச்‌ சைவ
உணவையே விரும்பும்‌. இப்பொழுது அந்த நாய்க்குட்டி எங்கிருக்‌
கிறதோ? சகதேவனுடைய அண்ணன்‌ அதை ஒருவேளை தன்‌ வீட்டுக்குத்‌
திருப்பி எடுத்துச்‌ சென்று விட்டானோ என்னவோ?

விளக்கின்‌ ஒளியில்‌ பூனையின்‌ நிறம்‌ நன்றாகத்‌ தெரிகிறது. புலியைப்‌
போல்‌ மஞ்சள்‌, கருப்பு, சாம்பல்‌ கோடுகள்‌. பார்ப்பதற்கு மிகவும்‌
அழகான பூனை. அன்று ஜெயிலர்‌ துரை கேலி செய்தார்‌: "என்ன,
பூனையுடன்‌ பெரிய சிநேகம்‌ பண்ணிக்கொண்டு விட்டாய்‌ போலிருக்கு.
என்ன பெயர்‌ வைத்திருக்கிறாய்‌?" நான்‌ பதில்‌ சொன்னேன்‌ : "சும்மா
இப்படி வருகிறது." "அப்படியானால்‌ இதற்கு டோஜோ என்று பெயர்‌
வைக்கலாமே" என்றார்‌. சொல்லிவிட்டுத்‌ தம்‌ ஹாஸ்யத்தைத்‌
தாமே ரசித்துக்கொண்டு, "ஹோ, ஹோ" என்று சிரித்துக்‌
கொண்டார்‌. ஜெயிலரின்‌ பற்கள்‌ முத்துப்போல்‌ வெண்மை; டூத்‌ பேஸ்ட்‌
விளம்பரங்களில்‌ காணும்‌ பற்களைப்‌ போல.

நான்‌ எழுந்து ஒரு பக்கமாக நின்றேன்‌, பூனைக்கு வழி விடுவதற்காக.
ஒரு தடவை 'மியாவ்‌' என்று கத்தியது. இன்னும்‌ என்‌ மேல்‌
நம்பிக்கை வரவில்லை போலும்‌. சாப்பிடும்‌ தட்டிலிருந்து ஒரு துண்டு
பரங்கிக்காய்‌ கறி எடுத்து வந்தேன்‌. பூனைகளுக்குப்‌ பரங்கிக்காய்‌
பிடிக்காதா என்ன? ஒரு துண்டைப்‌ பூனையின்‌ பக்கம்‌ விட்டெ றிந்தேன்‌.
பூனை 'மியாவ்‌' என்று சத்தமிட்டுக்கொண்டு ஓடிவிட்டது. அந்தத்‌
துண்டு கதவின்‌ கம்பிகளில்‌ பட்டு ஒட்டிக்கொண்டு விட்டது. கதவுக்கு
வெளியில்‌ போகவில்லை.

நானும்‌ நீலுவும்‌ ஆசிரமத்தில்‌ அம்மாவின்‌ அறையில்‌ உட்கார்ந்து
கொண்டு கமலா ஆரஞ்சு சாப்பிட்டுக்‌ கொண்டிருக்கிறோம்‌. இரண்டு
பேருக்குமிடையே போட்டி, யார்‌ ஆரஞ்சுத்‌ தோலியை ஜன்னல்‌ கம்பி
களில்‌ படாமல்‌ வெளியில்‌ எறிகிறார்கள்‌ என்று. இதில்‌ ஆச்சரியம்‌
என்னவென்றால்‌ முக்கால்வாசித்‌ தடவைகளிள்‌ கம்பிகளில்‌ தான்‌
பட்டன. இத்தனைக்கும்‌, கம்பிகள்‌ அவ்வளவு நெருக்கமாக இல்லை,
இருந்தும்‌, தோலிகள்‌ கம்பிகளில்‌ தான்‌ பட்டன.

திரும்பக்‌ திரும்ப ஏன்‌ நீலுவின்‌ நினைவு வருகிறது? நன்‌ ஏதோ
ஒன்றை மறக்கப்‌ பார்க்கிறேனே, அதனாலா? சில நாட்‌களாக எனக்கு
நானே வேண்டுமென்று திரும்பத்‌ திரும்ப எதைச்‌ சொல்லி கொண்‌
டிருக்கிறேனோ அதை என்‌ உள்மனம்‌ ஒப்புக்கொள்ள மறுக்கிறது.
உண்மையில்‌ எனக்கு எதிராகச்‌ சாட்சி சொன்னதால்‌ நீலு தன்‌
கடமையைத்தான்‌ செய்தான்‌ என்பது எனக்குத்‌ தெரியும்‌. தன்மான
முடைய, உண்மை நெறியைக்‌ கடைப்பிடிக்கும்‌ அரசியல்‌ தொண்ட
னுக்கு வேறு எவ்விதமான வழியும்‌ இல்லை. இது வறட்டு வாதம்‌,
வற்றி, உலர்ந்துபோன இதயம்‌ இந்த வாதத்தை ஒத்துக்கொள்ளலாம்‌.
ஒருவேளை கோர்ட்டில்‌ செல்லுபடியாகலாம்‌. புத்தகத்தில்‌ படித்தால்‌
நியாயமாகக்‌ கூடத்‌ தோன்றலாம்‌. ஆனால்‌, வேறு எந்த இடத்திலும்‌
இதற்கு இடமில்லை. இல்லாவிட்டால்‌ நீலுவின்‌ நினைவு சுற்றிச்‌ சுற்றித்‌
திரும்ப வருவானேன்‌? தான்‌ சார்ந்த கட்சியிடம்‌ அசையா விசுவாசத்‌
தைக்‌ காட்டுவதற்காக தனது உடன்‌ பிறந்த அண்ணனையே தூக்கிற்கு
அனுப்பும்‌ தன்மை அவனது இதயத்தின்‌ ஆரோக்கியத்தைக்‌ காட்டு
கிறதா அல்லது பிணியுற்ற மனத்தைக்‌ காட்டுகிறதா? என்னால்‌,
என்னுள்‌ இருக்கும்‌ உண்மையான என்னால்‌, நீலுவின்‌ இந்த
நடத்தையை ஒப்புக்கொள்ள முடியவில்லை. அதனால்தான்‌ பழைய
நினைவுகள்‌ என்ற தேனைத்‌ தடவி, தகிக்கின்ற மன வேதனையைச்‌ சமனப்‌
படுத்திக்கொள்கிறேன்‌ போலும்‌.

இந்தத்‌ தடவை இடப்‌ பக்கம்‌ சாய்ந்துகொண்டு, இடக்‌ கையால்‌
கம்பியைப்‌ பிடித்துக்‌ கொண்டு மறுபடியும்‌ கதவருகில்‌ வந்து உட்காரு
கிறேன்‌. வலப்‌ பக்கம்‌ சாய்ந்து, வலக்‌ கையால்‌ கம்பியைப்‌ பிடித்துக்‌
கொண்டு இருப்பது இயற்கையாகவும்‌ செளகரியமாகவும்‌ மனத்துக்குப்‌
படுகிறது. தரையில்‌ பள்ளமாயிருக்கிற இடத்தில்‌ உட்கார்ந்து
கொள்கிறேன்‌. ஒரு யானைப்பாகனுக்குப்‌ பின்னால்‌ உட்காருவது போல்‌
இருக்கிறது. என்ன விநோதமான கற்பனைகள்‌ எழுகின்றன! ஆனால்
நினைத்துப்‌ பார்த்தால்‌, இதில்‌ என்ன அதிசயம்‌?

ஒரு தடவை அந்தப்‌ பணக்காரன்‌ தன்பட்‌ ஜாதவ்வீன்‌ சொந்‌
ஊரான கர்கோல்லா என்னும்‌ கிராமத்திற்குப்‌ போயிருந்தேன்‌.
போலீஸ்‌ ஹேஷ்யப்படி, அவன்‌ கீழே ஒரு கொள்ளைக்‌ கூட்டமே வேலை
செய்து கொண்டிருந்தது. ஆகவே அவன்‌ மீது கேஸ்‌
போடுவதற்காக ஆயத்தம்‌ செய்து கொண்டிருந்தார்கள்‌. அப்பொழுது
காங்கிரஸ்‌ மந்திரி சபை ஆட்சி புரிந்து கொண்டிருந்தது. எங்கள்‌
எல்லாரையும்‌ தன்‌ கிராமத்திற்கு ஒரு மீட்டிங்‌ போடுவதற்காக
அழைத்துப்‌ போயிருந்தான்‌. தனக்குக்‌ காங்கிரஸ்காரர்களிடம்‌
மிகுந்த செல்வாக்கு இருப்பதாகக்‌ காட்டி, போலீஸ்காரர்களைப்‌
பயமுறுத்துவது அவனது உண்‌மையான உத்தேசம்‌. மிகவும்‌
படாடோபத்துடன்‌ கூட்டம்‌ நடந்தது. பிறகு சாப்பிட்டு முடிந்த
வுடன்‌, வாருங்கள்‌. வேட்டைக்கு ஏற்பாடு செய்திருக்கிறேன்
என்றான்‌.

யானை முதுகில்‌ உட்கார்ந்துகொண்டு, முள்‌ மரங்களும்‌, தழைவான
கிளைகள்‌ கொண்ட செடிகளும்‌ செறிந்த சிறு காட்டுக்குள்‌ சென்றோம்‌.
நான்‌ பாகனுக்குப்‌ பின்னால்‌ உட்கார்ந்து கொண்டேன்‌. கிழட்டு
யானை. அதன்‌ கழுத்துக்குப்‌ பின்னிருந்த குழி மிகவும்‌ பெரிது. அந்தகக்‌
குழியில்‌ மிகச்‌ செளகரிகமாகப்‌ பத்மாஸனம்‌ போட்டு உட்கார்ந்தேன்‌.
கொஞ்ச நேரத்திற்குப்‌ பிறகு, அடர்த்தியான காட்டுப்‌ பிரதேசம்‌
ஆரம்பமாயிற்று. சற்று நேரங்கழித்து என்‌ முன்னால்‌ பிரம்மாண்ட
மான ஆலமரம்‌. திடீரென்று யானைக்கு ஒரு கிளையைச்‌ சாப்பிட
வேண்டும்‌ என்று தோன்றிற்று. தன்‌ துதிக்கையைச்‌ சுழற்றி ஒரு
சிறிய கிளையை உடைக்க முயன்றது. ஒரு நிமிஷம்‌ வரை என்ன
நடக்கிறது என்று எனக்குப்‌ பிடிபடவில்லை. ஏதோ ஆலையில்‌
என்னப்‌ போட்டுவிட்டுச்‌ சின்னபின்னமாக்க முயற்சி நடக்கிறாற்‌
போலிருந்தது. யானை தன்‌ தலையை உயர்த்தியபோது, நான்‌
உட்கார்ந்து கொண்டிருந்த குழிவு குறுகி, என்‌ உடம்பை அமுக்கிச்‌
சிறியதாக்குவதுபோல்‌ தோன்றியது. நான்‌ வலி தாங்காமல்‌ இரைந்து
சத்தம்‌ போட்டேன்‌. பாகனுக்கு விஷயம்‌ புரிந்து யானையின்‌ தும்பிக்‌
கையைக்‌ கீழே இறக்கிவிட்டான்‌. நானும்‌ கீழே இறங்கிவிட்டேன்‌.
என்‌ இரண்டு கால்களும்‌ மரத்துப்‌ போய்விட்டன.

என்‌ ஸெல்லின்‌ வார்டர் சுவரில்‌ சாய்ந்தபடி தூங்கிக்‌ கொண்‌
புருக்கிறான்‌. தலைப்பாகையைக்‌ கழற்றிப்‌ பக்கதில்‌ வைத்துக்‌
கொண்டிருக்கிறான்‌. மூன்றாம்‌ நம்பர்‌ ஸெல்லின்‌ வார்டரும்‌ தூங்கிக்‌
கொண்டிருக்கிறான்‌ போலும்‌. வெளியில்‌, இந்த முழு வார்டுக்குமான
வார்டர்‌ நடக்கும்‌ சப்தம்‌ கேட்கிறது. எல்லா ஸெல்களிலும்‌ அமைதி
நிலவுகிறது. எல்லாரும்‌ தூங்கிவிட்டனர்‌ போலும்‌. அந்த இரண்டு
பைத்தியங்களும்‌ கூட இன்று தூங்கிப்போய்விட்டனரா என்ன? வெடி
குண்டு கேஸ்‌ கைதிகள்‌ ஒரு வேளை விளக்கு ஏற்றி வைத்துகொண்டு
படித்துக்‌ கொண்டிருக்கிறார்களோ என்னவோ? சுவர்க்கோழியின்‌ ஒலி
கேட்கிறது. ஆனால்‌ ஆசிரமத்துச்‌ சுவர்க்கோழியின்‌ ஒலியின்‌ உத்வேகம்‌
இந்தச்‌ சுவர்க்கோழியின்‌ கூவலில்‌ இல்லை. சிறு வயதில்‌, குளிர்‌ கால
இரவில்‌ தூக்கம்‌ கலையும்போ து, சுவர்க்கோழியின்‌ ஓலி என்‌ மனத்தைக்‌
கிளர்ந்தெழச்‌ செய்யும்‌. ஜெயில்‌ உலகத்தை இந்தச்‌ சுவர்க்‌ கோழிகளால்‌
எழுப்ப முடிவதில்லை. நீலு சொல்வான்‌, "இந்தச்‌ சத்தம்‌ ஒர் புது
மாதிரி எறும்பின்‌ சத்தம்‌" என்று. அவனுடன்‌ யார்‌ சர்ச்சை செய்வது?

சுவர்க்கோழியின்‌ ரீங்காரம்‌ ஏனோ இந்த ஜெயிலின்‌ சூழ்நிலையுடன்‌
ஒத்துப்‌ போகவில்லை. ரொட்டீன்‌ கணக்கெடுப்பு, விலங்குகள்‌,
சட்டங்கள்‌! இவற்றுக்கிடையே இவை மூட்டும்‌ ஒலிகளுக்கு ஏது
இடம்‌? இருந்தாலும்‌, சுவரையும்‌ கம்பிகளையும்‌ எழுப்பி எல்லா
வற்றையும்‌ தடுக்க முடியுமா என்ன?

சட்‌ பட்‌ என்று சப்தம்‌ செய்துகொண்டு புது வார்டர்கள்‌
வருகிறார்கள்‌. மணி ஒன்று என்று அர்த்தம்‌. நிச்சயம்‌ மூன்று ஆட்கள்‌
இருப்பார்கள்‌. ஒருவன்‌ என்‌ ஸெல்லுக்கு, மற்றொருவன்‌ மூன்றாம்‌
நம்பர் ஸெல்லுக்கு, மூன்றாமவன்‌ வார்டுக்குப்‌ பொதுவாக. ஒருவன்‌
என்‌ ஸெல்லுக்கு முன்னால்‌ இருக்கும்‌ தாழ்வாரத்துக்குள்‌ நுழைகிறான்‌ .
தூங்கிக்‌ கொண்டிருக்கும்‌ வார்டரின்‌ தலைப்பாகையை மெதுவாக
வெளியில்‌ எடுத்து வைத்துவிட்டு, திரும்பி வந்து உரக்க, "ஏ ஹைதர்‌
என்ன; இன்னிக்குப்‌ பூரா, இங்கேயே தூங்கப்‌ போறயா, என்ன?"
என்று கேட்கிறான்‌. ஹைதர்‌ அடித்துப்‌ புடைத்துக்கொண்டு எழுந்திருக்‌
கிறான்‌, ஒரு வேளை ஜெயிலர்‌ துரையே வந்துவிட்டானோ என்ற
பயத்தில்‌, நல்ல வேளை! துரை இல்லை. யார்‌, கிஷன்சந்தா? புது
ட்யூடி ஆரம்பித்து விட்டதா? என்ன அண்ணே, கேலி பண்ணரே?
தலைப்பாகை எங்கே வெச்சிருக்கே? சொல்லண்ணே." புதிய வார்டார்‌
சொல்கிறான்‌ : "போச்சுடா! எனக்கு என்ன தெரியும்‌? நான்‌ இப்போது
தானே வரேன்‌." முதலில்‌ ஹைதர்‌ நம்பவில்லை. பிறகு பயத்தில்‌
அவன்‌ முகம்‌ வெளிறுகிறது. இந்த வேலைக்கு அவன்‌ புதிது. வேலைக்கு
நுழைந்ததுமே கேள்விப்பட்டிருக்கிறான்‌ .

ஜெயிலர்‌ துரை ரவுண்டில்‌ வரும்பொழுது யாராவது வார்டார்‌
தூங்கிக்‌ கொண்டிருப்பதைப்‌ பார்த்தால்‌, அப்பொழுது ஒன்றும்‌
சொல்லமாட்டார்‌. அவனது தலைப்பாகையை மட்டும்‌ எடுத்துக்‌
கொண்டு போய்விடுவார்‌; பிறகு அபராதம்‌ போடுவார்‌ என்று.
போன வாரந்தான்‌ ஹர்கிஷனுக்கு இந்த மாதிரி நேர்ந்து போச்சு.
பிறகு துணிக்‌ கிடங்கு இன்சார்ஜ்‌ கைதி பிரிஜ்‌ விலாஸுக்கு லஞ்சம்‌
ஒண்ணரை ரூபாய்‌ கொடுத்து ஒரு தலைப்பாகை சம்பாதிந்துக்கொள்ள
வேண்டியதாயிற்று. பரேடின்‌ போது இவன்‌ தலையில்‌ தலைப்பாகை
இருப்பதைப்‌ பார்த்துவிட்டு, ஜெயிலர்‌ துரை, "இந்தத்‌ தலைப்பாகை
எங்கிருந்து கிடைத்தது உனக்கு?" என்று கேட்டார்‌. முதலில்‌
ஹர்கிஷன்‌ ஒரேயடியாகப்‌ பொய்‌ சொல்லிவிட்டான்‌. பிறகு ஜெயிலர்‌
அவனை மிரட்டவே, உண்மையை ஒப்புக்கொண்டான்‌. கடைசியில்‌
குழியில்‌ தான்‌ விழுந்தது மட்டுமல்லாமல்‌ பிரிஜ்‌ விலாஸையும்‌
கூட இழுத்துக்கொண்டு விழுந்தான்‌. கிஷன்‌ சந்த்‌ இந்தக்‌ கதையைச்‌
சொல்லி முடித்து ஹைதரைப்‌ பார்த்து அர்த்தபுஷ்டியுடன்‌
கண்ணடித்தான்‌.

ஹைதருக்கு உடனே நன்றாகப்‌ புரிந்துவிட்டது. தலைப்பாகையைத்‌
திரும்பப்‌ பெற அவனை, 'குஷாமத்‌' செய்யவேண்டும்‌. வீடு திரும்பும்‌
மற்ற இரண்டு வார்டர்களும்‌ என்‌ ஸெல்லின்‌ எதிரே வருகிறார்கள்‌ .
ஹைதரின்‌ தலைப்பாகை திரும்பி வந்துவிட்டது. நாளை ஹைதருக்கு
அப்பர்‌ டிவிஷன்‌ வார்டில்‌ ட்யூட்டி. அங்கிருந்து ஒரு டம்ளர்‌ பால்‌ அவன்‌
இஷன்சந்துக்குக்‌ கொண்டுவந்து கொடுக்கவேண்டும்‌. சிரித்துக்‌
கொண்டே எல்லாரும்‌ வெளியே போகின்றனர்‌. இந்த வார்டர்
களின்‌ நெட்டி வாங்கும்‌ வேலை நிறைந்த வாழ்க்கையிலும்‌ ஒரு சுகம்‌
இருக்கிறது. தவறாமல்‌ கிடைக்கும்‌ சம்பளம்‌, மனைவி, மக்கள்‌, குடும்பம்‌.

டூர்‌ முடிந்து திரும்பி வருகிறேன்‌. சரஸ்வதி கதவருகில்‌ சிரித்த முகத்‌
துடன்‌ நிற்கிறாள்‌. நெற்றிக்கு மேல்‌, வகிட்டின்‌ இடையே குங்குமம்‌.
கையில்‌ சங்கு வளையல்கள்‌. வெட்கம்‌ கலந்த குரலில்‌ சொல்கிறாள்‌ :
"உட்கார்‌, கொஞ்சம்‌. வேர்வை உலரும்‌ நேரத்துக்குள்‌ டீ தயார்‌
செய்துகொண்டு வருகிறேன்‌ .." நான்‌ பதில்‌ சொல்லவில்லை. சிரித்துக்‌
கொண்டே அவள்‌ பின்னால்‌ சென்று சமையலறையில்‌ ஒரு சின்ன
ஸ்டூலில்‌ உட்காருகிறேன்‌. ஈர விறகை ஊதிப்‌ பற்ற வைக்கும்‌
முயற்சியில்‌ வியர்த்து மயிர்‌ கலைந்த முகம்‌.

இருந்திருக்கக்‌ கூடும்‌; ஆனால்‌ என்னுடைய வாழ்வோ ஒரு கடூரமான
லட்சியத் தினால்‌ உருவாக்கப்பட்டது. வேறு ஆசைகளுக்கு அதில்‌
இடமில்லை. திரும்பத்‌ திரும்ப எப்போதுமே எல்லாருமே சொல்வது:
"பிலுவைப்‌ போல ஒரு பிள்ளையைப்‌ பார்ப்பது அரிது." இந்தப்‌
புகழ்ச்சிக்கான தகுதியைச்‌ சேகரித்துக்‌ காப்பாற்றிக்‌ கொள்ள
வேண்டும்‌ என்ற ஆர்வம்‌, தன்னலமின்மை, ஆசைகளின்‌ அடக்கம்‌
என்ற பாதையிலிருந்து வழுவாமல்‌ என்னைத்‌ தடுத்து நிறுத்திவிட்டது.
பொங்கி எழும்‌ எத்தனை ஆசைகளைச்‌ சாட்டையடி கொடுத்து அடக்கி
யிருக்கிறேன்‌! இதற்குப்‌ பிறகும்‌ மன எழுச்சிகளைப்‌ பதனம்‌ செய்து
ஸ்திதப்ரக்ஞ்னாகி விட்டேன்‌ என்று சொல்லிக்‌ கொள்ள முடியாது.
அப்படி இருந்தால்‌ இந்தச்‌ சந்தேகம்‌ இப்பொழுது வருவானேன்‌?
எத்தனையோ போகங்களை நுகர வேண்டுமென்ற பசி ஏனோ என்‌ மனத்தில்‌"
எழுந்தெழுந்து மரித்த வண்ணம்‌ இருக்கிறது . வாழ்க்கையில்‌ ஒன்றை
யுமே சாதிக்க முடியவில்லை, என்னால்‌. நான்‌ வரலாற்றில்‌ பெயரை
விட்டுச்‌ செல்லவில்லை. எனக்குக்‌ கிட்டியதெல்லாம்‌ ஃபுட்பால்‌
மாட்ச்சுக்கு டிக்கெட்டுக்காக நிற்கும்‌ 'பாம்பு' க்யூ போலிருக்கும்‌
முடிவற்ற தேச பக்த தியாகிகளின்‌ வரிசையில்‌ ஓர்‌ இடத்தைப்‌ பெறும்‌
செளபாக்கியம்‌ .

பக்கத்து வீட்டுக்காரர்கள்‌ கூட என்‌ கதையை ஒரு வாரத்தில்‌ மறந்து
விடுவார்கள்‌. இப்பொழுது கூட அவர்களுக்கு ஞாபகம்‌ இருப்பது
சந்தேகம்‌. அப்படியென்றால்‌ இத்தனை நாட்கள்‌ என்ன செய்து
கொண்டிருந்தேன்‌? நான்‌ ஒரு மஹா புருஷன்‌ அல்ல. இரத்தம்‌,
தசைகளால்‌ ஆன சாதாரண மனிதன்‌. மனிதனிடம்‌ உள்ள எல்லாக்‌
குறைகளும்‌ பலவீனங்களும்‌ நிறைந்தவன்‌. கீட்ஸ்‌ 28 வருஷங்கள்‌
வாழ்ந்தான்‌. ஷெல்லி 20 வருஷம்‌. பிட்‌ 23ஆம்‌ வயதில்‌
இங்கிலாந்தின்‌ பிரதம மந்திரியானான்‌ . நானோ 33ஆம்‌ வயதில்‌, நாய்‌,
பூனை மாதிரி மரிக்கப்‌ பேரகிறேன்‌. யாரும்‌ என்னைப்‌ பற்றிக்‌
கேள்விப்படப்‌ போவதில்லை. தெரிந்து கொள்ளப்‌ போவதில்லை.
யாரும்‌ இரண்டு சொட்டு சூடான கண்ணீர்‌ விடப்‌ போவதில்லை. நான்‌
செய்ய முயன்ற சிறு பிரயத்தனங்கள்‌ எல்லாம்‌ வீணாகவே போய்‌
விட்டன. பயனற்றுப்‌ போன இந்த முயற்சிக்கு யார்‌ என்ன விலை
கொடுப்பார்கள்‌? கவிகள்‌ வேண்டுமானால்‌ பாடலாம்‌; உலகில்‌ ஒன்றுமே
வீண்‌ போவதில்லை, பாலைவனத்தில்‌ பாய்ந்து மாயும்‌ நதி கூட ஏதோ
ஒரு முக்கியமான பணியைச்‌ செய்கிறது என்று. இதெல்லாம்‌ அர்த்த
மற்ற கூற்றுகள்‌, உலக அநுபவமற்ற ரொமான்டிக்குகளின்‌ உணர்ச்சி
விலாஸம்‌.

இல்லை. ஒரேயடியாக அர்த்தமற்றவை என்று சொல்வதற்கில்லை.
என்‌ வாழ்க்கைக்கு ஒரு மதிப்பும்‌ இல்லாதிருக்கலாம்‌. வேறு இரண்டு
மூன்று வாழ்க்கைகளுக்கும்‌ மதிப்பில்லாமல்‌ இருக்கலாம்‌. ஆனால்‌ நான்‌
கண்டவை? ஜன சக்தியின்‌ இயற்கை உருவம்‌. அந்தச்‌ சக்தி, பல
யுகங்களாகச்‌ சேகரிக்கப்பட்டுப்‌ பாறைபோன்று தரை மட்டத்தின்‌ கீழே
தூங்கிக்‌ கொண்டிருந்தது. அது மட்டும்‌ விழித்து உணர்வு பெற்றால்‌
என்ன செய்ய முடியும்‌ என்பதை மக்களுக்குக்‌ காட்டியது ஒரு
சாதாரணச்‌ செயல்‌ அல்ல. அரசியல்‌ ஊழியர்களின்‌ வாழ்வு மிகவும்‌
க்ஷீணமானது, மிகவும்‌ அபாயகரமானது. சிம்மாசனம்‌ அல்லது
தூக்குமேடை . தூக்குக்‌ கயிற்றின்‌ மேல்‌ நம்பிக்கை வை, ஒரு வேளை
மக்களின்‌ மரியாதை என்ற ராஜமகுடம்‌ உனக்குக்‌ கிட்டக்கூடும்‌.
முடிவேயில்லாத, கிலேசம்‌ நிறைந்த வாழ்க்கை. தினந்தோறும்‌ அணு
அணுவாக வாழ்க்கையின்‌ சக்தி, உற்சாகம்‌ எல்லாம்‌ கரைந்து
போவதைத்‌ பார்ப்பாய்‌. உன்‌ மனத்தில்‌ எழும்‌ திருப்தியைத்‌ தவிர
வேறு எதையும்‌ எதிர்பார்த்தால்‌ ஏமாந்து போவாய்‌. பணக்காரர்‌
களின்‌ ஏசலும்‌ ஏளனமும்‌ உன்‌ வாழ்க்கையைச்‌ சகிக்க முடியாதவையாக
ஆக்கிவிடக்கூடும்‌. ஒரு அடி முன்னே எடுத்து வைத்தால்‌ எத்தனை
ஆயிரம்‌ பேர்களின்‌ சுய நலத்துக்கு இடைஞ்சல்‌ ஏற்படுகிறது! இவர்கள்‌
ஒவ்வொருவரும்‌ உன்‌ சத்துருவாகி விடுவார்கள்‌. ஒருவரின்‌ மதிப்பைப்‌
பெற்றால்‌, பத்துப்‌ பேர்களின்‌ பரிகாசத்திற்கும்‌ ஏச்சுக்கும்‌
பாத்திரமாவாய்‌.

இந்த வாழ்க்கையிலிருந்து ஜெயிலுக்கு வருவதே ஒரு பெரிய நிம்மதி.
மரண தண்டனை கூட ஒரு பெரிய வரப்பிரஸாதம்‌. எத்தனை பேர்‌
மடிகிறார்கள்‌--சண்டையில்‌, ஒரு அபராதமும்‌ செய்யாமல்‌, ஏன்‌ என்று
கேட்டால்‌ அவர்களுக்கே தெரியாது. எத்தனை பேர்‌ பசியால்‌,
பிணியால்‌, வைத்திய வசதியில்லாமல்‌ மரிக்கறார்கள்‌! அவர்களுடைய
குற்றம்‌? மனிதனாகப்‌ பிறந்ததுதான்‌. எந்தப்‌ பிறப்பின்பால்‌ அவர்‌
களுக்கு எந்த விதமான பொறுப்பும்‌ இல்லையோ, அப்‌ பிறப்புக்காகச்‌
செலுத்தும்‌ அபராதம்‌. சாலையில்‌ வண்டி ஏறிச்‌ சாவது போல்‌, வயலில்‌
பாம்பு கடித்துச்‌ சாவது போல்‌, அரசியல்‌ களத்தில்‌ தூக்குத்‌ தண்டனை
ஓர்‌ எதிர்பாராத விபத்து. இதற்கும்‌ மேலாக ஒன்றுமில்லை. தன்‌
கட்சிக்கு வெளியில்‌ உள்ளவர்களோடு எல்லாம்‌ போராட வேண்டும்‌.
எத்தனை பிற்போக்குச்‌ சக்திகளுடன்‌ போராட்டம்‌! இதற்காகவாவது
எல்லா அரசியல்‌ ஊழியர்களும்‌ தயாராக இருக்கிறார்கள்‌ என்று
சொல்லலாம்‌. ஆனால்‌ தன்னுள்ளேயே நடக்கும்‌ போராட்டம்‌?
வெளிப்‌ போராட்டங்களைவிட இது பயங்கரமானது. கட்சிக்கும்‌
கட்சிக்கும்‌ போராட்டம்‌. ஜாதிக்கும்‌ ஜாதிக்கும்‌ போராட்டம்‌.
பிரதேசத்துக்கும்‌ பிரதேசத்துக்கும்‌ போராட்டம்‌-வாழ்க்கை சகிக்க
முடியாததாகி விடுகிறது. ஆனால்‌ இவையெல்லாம்‌ அரசியல்‌
விளையாட்டின்‌ நியமங்கள்‌. கொடூரமான இரக்கமற்ற விதிகள்‌.
பலவீனத்திற்கு இங்கு இடமேயில்லை. எல்லோரும்‌ முன்னால்‌ போய்க்‌
கொண்டிருக்கிறார்கள்‌. பின்‌ தங்கியவர்கள்‌ மரிப்பார்கள்‌. அவர்களைத்‌
திரும்பிப்‌ பார்ப்பதற்கு அவசியமில்லை.

"பாபு, கொசு ரொம்பக்‌ கடிக்கிறகா?" வார்டர்‌ விசாரிக்கிறான்.

"ஆம்‌. ஏன்‌ கேட்கிறாய்?"

"உடம்பில்‌ கொஞ்சம்‌ மண்ணெண்ணெய்‌ பூசிப்‌ பார்த்தால்‌ என்ன?
கடுகெண்ணெய்‌ இப்பொழுது கிடைக்காது. இல்லேன்னா, கொஞ்சம்‌
முயற்சி பண்ணிப்‌ பார்த்திருப்பேன்‌."

"சரி, கொஞ்சம்‌ கொடு."

மனத்துக்குள்‌ நினைத்துக்‌ கொள்கிறேன்‌ -கடுகெண்ணெய்‌
கிடைக்காததே நல்லதென்று. முன்பு ஒரு தரம்‌ கடுகெண்ணெயைத்‌
தடவிக்‌ கொண்டு தூங்கினன்‌. கண்‌ விழித்துப்‌ பார்த்தபோது உடம்‌பெல்லாம்‌ ஒரே எறும்பு! சிறிய சிவப்பெறும்புகளுக்குக்‌ கடுகெண்ணெய்‌
என்றால்‌ மிகவும்‌ விருப்பம்‌ போலும்‌! வார்டர்‌ விளக்கின்‌ எண்ணெயில்‌
ஒரு காகிதக்‌ துண்டை நனைத்து என்‌ கையில்‌ கொஞ்சம்‌ கெளிக்கிறான்‌ .'
நான்‌ அதை உடம்பில்‌ தடவிக்‌ கொள்கிறேன்‌. எவ்வளவு குளிர்ச்சியா
யிருக்கிறது, 'ஒடிகோலோன்‌' போல்‌! டிக்பாயில்‌ கொசுவே
இருக்காதோ?

பாட்னா காம்ப்‌ ஜெயிலில்‌ மேஜர்‌ கோமேஸ்‌ மண்ணெண்ணெயில்‌ ஒரு
எமல்ஷன்‌ தயார்‌ பண்ணியிருந்தார்‌. அத்தனை பெரிய ஜெயிலில்‌ ஒரு
கொசு கூடக்‌ கிடையாது. கோமேஸ்‌ ஒரு மாதிரி மனிதர்‌. கொ ஞ்சம்‌
பைத்தியம்‌. .ஆனால்‌ காரியத்தில்‌ கெட்டிக்காரர்‌. கறுப்பான
உயரமான ஆகிருதி. "நான்‌ ஓர்‌ இந்தியன்‌" என்று சொல்லிக்‌
கொள்ளுவார்‌. ஒரு நாள்‌ கயாவிலிருந்து வந்த அரசியல்‌ கைதியிடம்‌
சொல்கிறார்‌ : "யே ஜவான்‌, நீ ஒரு ஸாலா, நான்‌ ஒரு ஸாலா. நான்‌
எல்லா ஸாலாக்களிடமும்‌ மன்னிப்புக்‌ கேட்கிறேன்‌." கோமேஸ்‌
எல்லாரையும்‌ "யே ஜவான்‌" என்று கூப்பிடுவார்‌.

"ஹேங்கியோ, ஜவானோ? ஹேங்கியோ" -- கவையா கிராமத்து
நூற்றுக்கும்‌ மேற்பட்ட மக்கள்‌ பெரிய பெரிய மரங்களை உருட்டிக்‌
கொண்டு வந்து ஒரு மலையாகக்‌ குவித்து வைத்திருந்தனர்‌. சிரிப்பும்‌
கொம்மாளமுமாக 'தாம்தாஹா பூர்ணியா' ரோடில்‌ ஒரு 'பாரிக்கேட்‌'
தயார்‌ செய்தார்கள்‌. அடக்கமுடியாத உற்சாகம்‌ அசாத்தியமான
காரியத்தைச்‌ சாத்தியமாக்கியது. ஆயுளில்‌ வாய்விட்டு ஆசை தீரச்‌
சிரிப்பதற்கு அவகாசமில்லாத இந்த ஏழைக்‌ குடியான மக்களுக்குத்‌
திடீரென்று என்ன நேர்ந்துவிட்டது? ஒவ்வொருவருக்கும்‌ சொல்லு
வதற்கென்று ஏதோ ஒன்று இருந்தது. சென்ற தினங்களில்‌ அவர்கள்‌
எல்லோரும்‌ பல கதைகளைச்‌ சேகரித்துக்‌ கொண்டிருந்தனர்‌.
கேட்பவர்கள்‌ தாம்‌ இல்லை. பீர்காவில்‌ துப்பாக்கிப்‌ பிரயோகம்‌
நடந்தது. 87 பேர்‌ இறந்து போயினர்‌. காயம்‌ பட்டவர்களுக்குக்‌
கணக்கே இல்லை.

போலீஸ்‌ இன்ஸ்பெக்டருக்கு அவன்‌ மனைவி சொல்லிவிட்டாள்‌,
வேலையை ராஜீநாமாச்‌ செய்யாவிட்டால்‌ சமைத்துப்போடப்‌ போவ
இல்லை என்று. கிராமத்துப்‌ பஞ்சாயத்து நாவிதன்‌ ஹரகுவிற்கு
அபராதம்‌ போட்டுவிட்டார்கள்‌ , நாயிப் (ஜமீன்‌ தாரின்‌ காரியஸ்தன்‌) பாபுவுக்கு க்ஷவரம்‌ செய்த
தற்காக. எல்லார்‌ முன்னிலையிலும்‌ ஹரகு தன்‌ தவற்றை ஒப்புக்‌
கொண்டான்‌. "நாயிப்‌ காந்திக்குல்லா போட்டிருப்பதைப்‌ பார்த்து
விட்டுக்‌ காந்தி கட்சி என்று நினைத்துக்‌ கொண்டுவிட்டேன்‌. இந்தத்‌
தப்பிற்காக என்ன தண்டனை வேண்டுமானாலும்‌ கொடுங்கள்‌. ஆனால்‌
கைவிரலை மாத்திரம்‌ வெட்டி விடாதீர்கள்‌ " என்று கெஞ்சினான்‌ .
ஒரு ப்ளாட்டூன்‌ இரவு பூராவும்‌ கோளி நதியின்‌ நடுவில்‌ ஒரு ஸ்டீமரில்‌
கழித்தார்கள்‌, ராத்திரி வேளையில்‌ கரையில்‌ தங்குவதற்குப்‌ பயந்து
கொண்டு. இன்னும்‌ எத்தனையோ கதைகள்‌ !

பாதையில்‌ ஒன்றின்மேல்‌ ஒன்றாய்‌ அடுக்கிய கட்டைகள்‌ உயர்ந்து
கொண்டே போகின்றன. அதைத்‌ தாண்டி மிலிட்டரி லாரி போக
முடியாது. திடீரென்று இவர்களுக்கு ஞாபகம்‌ வருகிறது. ரஹுவா
கிராமத்தில்‌ நெடுஞ்சாலையை அடுத்துப்‌ பெரிய பெரிய ஆலமரங்கள்‌
உண்டு. "சலோ சலோ", (புறப்படு, புறப்படு!) என்ற கோஷம்‌.
கோடாலி, மண்வெட்டி, அரிவாள்‌, எது கையில்‌ அகப்பட்டதோ
அதை எடுத்துக்‌ கொண்டு எல்லாரும்‌ புறப்பட்டார்கள்‌. "க்விக்‌
மார்ச்‌" இல்லை--நல்ல ஓட்டம்‌! மிகவும்‌ களைத்திருந்காலும்‌ வேலையை
நிறுத்துவது என்ற பேச்சே இல்லை.

ஹரேச்வர்‌ கையில்‌ ஒரு சிறிய காங்கிரஸ்‌ கொடி. அவன்‌ சில மாதங்‌
களுக்கு முன்புதான்‌ காங்கிரஸ்‌ ஸேவா களப்‌ பயிற்சி படித்துக்கொண்டு
வந்திருக்கிறான்‌ . ஜில்லா காங்கிரஸ்‌ கமிட்டி கிராமப்‌ பாதுகாப்புக்காக
ஒரு பயிற்சி முகாம்‌ ஏற்பாடு செய்திருந்தது. அதிலிருந்துதான்‌ இவன்‌
பயிற்சி பெற்றிருந்தான்‌. இப்பொழுதெல்லாம்‌ இவனுக்கு தான்‌
கிராமத்தில்‌ எத்தனை மரியாதை! தன்‌ புதிய ஜுஜுட்ஸ்‌ பிடிப்புகள்‌.
சிலம்பம்‌ சுற்றுவதில்‌ அவனது லாகவம்‌, சைக்கிள்‌ விடுவதில்‌ அவன்‌
சாமர்த்தியம்‌ இவற்றையெல்லாம்‌ கிராம மக்களுக்குப்‌ பெருமையுடன்‌
காட்டிக்‌ கொண்டிருந்தான்‌. அவன்‌ தான்‌ பாட்டை ஆரம்பிப்பான்‌,
"இளைஞர்களே, பீடு நடை போடுங்கள்‌" என்று. கீழ்‌ மூச்சு மேல்‌
மூச்சு வாங்க, சிறுவர்‌, கிழவர்‌ எல்லாரும்‌ இதைப்‌ பாட முயற்சி
செய்வார்கள்‌.

ராஹுயாவை அடைந்தபோது அந்தக்‌ கிராமத்து மக்களும்‌ சேர்ந்து
கொண்டார்கள்‌. 'ராஹுயாப்‌ படலம்‌' முடிந்தது. மறுபடியும்‌
"சலோ, சலோ" என்ற கோஷம்‌, க்ருத்யனந்த நகர்‌ ரெயில்வே
ஸ்டேஷனை நோக்கி.

நெடுஞ்சாலைகளை மறித்துப்‌ போடுவது இப்பொழுதெல்லாம்‌ முன்பு
போல்‌ வெறியூட்டுவதல்லை. போலீஸ்‌ ஸ்டேஷன்களை எரித்‌ தவர்களுக்கு
இதெல்லாம்‌ சப்பென்றிருந்தது. கபேயா கிராமத்து மக்களும்‌
ரஹுயா கிராமத்து மக்களும்‌ ஒன்று கூடிப்‌ பேய்‌ பிடித்தவர்கள்‌
போலவும்‌ குடிபோதை மிகுந்தவர்‌ போலவும்‌ ஆகிவிட்டனர்‌, என்னைச்‌
சைக்கிளிலிருந்து இறங்கவிடவில்லை. எல்லாரும்‌ கூடி என்னை அதன்‌
மேலே உட்கார வைத்து இழுத்துச்‌ சென்றனர்‌. இவ்வளவு மக்கள்‌
மத்தியில்‌ சைக்கிளில்‌ உட்கார்ந்து கொண்டு போகமுடியுமா, என்ன?
ஆனால்‌ யார்‌, எவர்‌ பேச்சைக்‌ கேட்கிறார்கள்‌? "காந்திக்கு ஜே",
"முன்னால்‌ ஒரே சேறு", "பரவாயில்லையடா". "பாரத மாதாவுக்கு
ஜே". "'சேற்றிலேயே சைக்கிளை நாங்கள் தள்ளிக்கொண்டு போயிடுவோம்‌".
"பம்பாயிலிருந்து வந்த சூடான சமாசாரம்‌" ராஹுயாவைச்‌ சேர்ந்க
ஒரு மாணவன்‌ தன்‌ பையிலிருந்து ஒரு லிதோகிராப்‌ செய்த
காகிதத்தை எடுத்து, அதிலிருந்து எதையோ ஒப்பிப்பது போல்‌ படிக்‌
கிறான்‌. அந்தக்‌ காகிதத்தின்‌ தலைப்பில்‌ பெரிய பெரிய எழுத்துக்களில்‌
"தேசத்தின்‌ அறை கூவல்‌" என்று எழுதியிருக்கிறது. "ஜின்னா
ஸாஹேப்‌ கைது செய்யப்பட்டார்‌", ' விஜயலக்ஷ்மி பண்டிட்‌ மேல்‌
குண்டு", மாங்கீ்‌ ர் ஜில்லா சுதந்தர நாடாகிவிட்டது. இன்னும்‌
எத்தனையோ மெய்‌ சிலிர்க்க வைக்கும்‌ சம்பவங்கள்‌! எது நடக்கக்‌
கூடியது, எது நடக்க முடியாதது என்று பாகுபாடு செய்யும்‌ திறமை
அவர்களுக்கு இல்லை. எப்படியிருக்க முடியும்‌?

சென்ற சில தினங்களில்‌ எத்தனை அசாத்தியமான விஷயங்கள்‌
சாத்தியமாகிவிட்டடதை அவர்கள்‌ பார்த்திருக்கிறார்கள்‌. எதையும்‌
பொய்‌ என்று நினைப்பதற்கு அவர்களால்‌ முடியவில்லை. கலெக்டர்‌
ஆபீலைக்‌ கைப்பற்றிய பிறகு யார்‌ தலைவராக இருக்கவேண்டும்‌
என்பதைப்‌ பற்றி இவர்களிடம்‌ இப்போதே காரசாரமான விவாதம்‌.

குபேயாவைச்‌ சேர்ந்க ஹரேச்வரா? அல்லது ராஹுயாவைச்‌ சேர்ந்த
திலக்தாரி ஸிங்கா? ஹரேச்வர்‌ ஸேவா தளப்‌ பயிற்‌சி பெற்றிருந்தால்‌
என்ன? இன்னும்‌ மீசை கூட முளைக்கவில்லை. கபேயா கிராமத்து
மக்கள்‌ அவனை இன்னும்‌ 'பொடிப்பயல்‌' என்று கூப்பிடுகிறார்கள்‌ .
திலக்‌ தாரியோவெனில்‌ 32-லிருந்து எங்கள்‌ கூட இருந்திருக்கிறான்‌.
அதாவது '1932'இல்‌ ஜெயிலுக்குப்‌ போய்விட்டு வந்திருக்கிறான்‌.
நான்தான்‌ இந்தத்‌ தகறாரைக்‌ தீர்த்து வைக்க வேண்டும்‌.

ராஹுயா கிராமத்துக்குப்‌ பக்கத்து ரஸ்தாவில்‌ ஒரு கிழவி நின்று
கொண்டிருக்கிறாள்‌. அவளைச்‌ சுற்றி அரைநிர்வாணமான சிறுவர்‌,
சிறுமியர்‌. இவள்‌ தான்‌ பாதர்‌ பாஹர்‌ கமியாவின்‌ தாயார்‌ என்று
சொன்னார்கள்‌. சக்கிலிய ஜாதியைச்‌ சேர்ந்தவள்‌. கிராமத்துக்குள்‌
இவர்கள்‌ வசிப்பதைக்‌ கிராமக்‌ கட்டுப்பாடு அனுமதிப்பதில்லை. அதனால்‌
தான்‌ அவர்களுக்குப்‌ பாஹர்கமியா, அதாவது வெளியில்‌ வசிப்பவர்கள்‌
என்ற பெயர்‌. ஒரு சிறுவன்‌ கையில்‌ சாமந்திப்‌ பூ மாலை. பாதரின்‌
தாயார்‌ மற்றும்‌ சிறுவர்‌, சிறுமிகள்‌ எல்லாரும்‌ சேர்ந்தாற்போல
'ப்ரணாம்‌' (வணக்கம்‌) என்கின்றனர்‌. இது யாரோ சொல்லிக்‌
கொடுத்து, ஒப்பிக்கப்படும்‌ பாடம்‌ என்று தெரிகிறது. கிழவி கொஞ்சம்‌
கூச்சத்துடன்‌ சொல்லுகிறாள்‌ ; ' உங்களுக்காக ஒன்றும்‌ செய்ய முடிய
வில்லை. எப்படி முடியும்‌? உங்கள்‌ தயவில்‌ தோண்டப்பட்ட கிணறு
இருப்பதாலேயே கொஞ்சம்‌ கஷ்டமில்லாமல்‌ காலம்‌ தள்ளுகிறோம்‌.
இரண்டு வருஷமா அதில்‌ மணல்‌ சேர்ந்து துர்த்துப்‌ போய்க்கொண்டு
இருக்கிறது." '

கிழவிக்குப்‌ பேசிக்கொண்டே இருப்பதில்‌ ஆசை அதிகம்‌ என்று
படுகிறது. திடீரென்று ஞாபகம்‌ வருகிறது. பூகம்ப நிவாரணத்தின்‌
போது தோண்டப்பட்ட கிணறு. காங்கிரஸ்‌ தொண்டன்‌ விரிஞ்சி,
மக்சூதன்‌ சிங்கிடமிருந்து ஐந்து ரூபாய்‌ லஞ்சம்‌ வாங்கி, அவனுடைய
நிலத்தில்‌ இந்தக்‌ கிணற்றை வெட்டுவதற்கு ஏற்பாடு செய்துவிட்டான்‌.
இன்ஸ்பெக்ஷனுக்காக நான்‌ வந்தபோது இதை நிறுத்தி, பாதர்‌
பாஹர்கமியா வீட்டுக்குப்‌ பக்கத்தில்‌-- தாம்தா--பூர்ணியா சாலைக்குப்‌
பக்கத்தில்‌ கிணற்றைத்‌ தோண்டும்படி ஏற்பாடு செய்துவிட்டுப்‌
போனேன்‌.

"ஒரு டம்ளர்‌ ஜலம்‌ கொடு, கிழவி. ஜில்லுனு இருக்கவேண்டும்‌"
என்றேன்‌. கிணற்று ஜலம்‌ எப்படி இருக்கிறது, பார்க்கலாம்‌ என்ற
எண்ணத்துடன்‌.

எதிர்பாராக இந்த வேண்டுகோள்‌ அந்தக்‌ கிழவியைக்‌ கலவரப்‌
படுத்தி விட்டது. அவளால்‌ இருந்த இடத்தை விட்டு நகரக்‌ கூட
முடியவில்லை. அவள்‌ முகத்தில்‌ மரியா தையைவிடப்‌ பயந்தான்‌ அதிக
மாகத்‌ தெரிந்தது. கூட்டத்திலிருந்த தன்‌ கிராமத்து மக்கள்‌ பக்கம்‌
திரும்பிக்‌ கேள்வி கேட்கும்‌ பாவனையுடன்‌ அவர்கள்‌ முகங்களைப்‌
பார்த்துக்‌ கொண்டிருந்தாள்‌. "வாத்தியார்‌ ஐயாவின்‌ பிள்ளை எங்கள்‌
கிணற்றுத்‌ தண்ணீரைக்‌ குடிப்பாரா?" என்ற பாவனை அவள்‌ முகத்தில்‌
படிந்திருந்தது. கிராமத்தில்‌ இருக்கும்‌ ஒருவரும்‌ குடிப்பதில்லையே!
நிஜமாகவா? இந்தக்‌ தண்ணீரை அவர்‌ குடிப்பாரா? ஆகாசமே
வெடித்து அவளைச்‌ சுற்றி விழுவது போல்‌ இருந்தது. திலக்காரி ஸிங்‌
அவளை ஆசுவாசப்படுத்தி, "நன்றாகத்‌ தேய்த்து அலம்பி ஒரு டம்ளர்‌
லம்‌ கொண்டு வா. பீலு பாபுதான்‌ சொல்லிவிட்டாரே!" என்று
சொல்கிறான்‌. டம்ளரில்‌ ஜலம்‌ வந்தது. புடைவைத்‌ தலைப்பினால்‌ தன்‌
முகத்தை முக்கால்வாசி மூடிக்கொண்டு வந்த பாதரின்‌ மனைவி கூடவே
சாப்பிட ஒரு துண்டு வெல்லமும்‌ கொடுத்தாள்‌. வெகு காலம்‌ பானை
யிலேயே வைக்கப்பட்டிருந்த நாட்பட்ட வெல்லம்‌.

அங்கே கூடியிருந்த சிறுவர்‌ சிறுமியருக்கு அதைப்‌ பல சிறு துண்டு
களாக கொடுத்தேன்‌. அச்சத்தாலும்‌ வெட்கத்தாலும்‌ முதலில்‌
வேண்டாம்‌ என்று குழந்தைகள்‌ மறுத்தன. கட்டாயப்படுத்தி
சாப்பிட வைத்தேன்‌. நானும்‌ கொஞ்சம்‌ சாப்பிட்டு ஜலத்தையும்‌
குடித்தேன்‌. பாதரின்‌ தாயார்‌ என்னைக்‌ கண்கொட்டாமல்‌ பார்த்துக்‌
கொண்டிருந்தாள்‌, நான்‌ சாப்பிடும்போது. கையில்‌ ஒரு விசிறியுடன்‌
அம்மா உட்கார்ந்து கொண்டு என்னப்‌ பார்த்துக்கொண்டிருப்பாளே,
அதே மாதிரி. எனக்கு உணவளிக்கும்போ து எல்லாருடைய கண்‌
களிலும்‌ இதே பாவம்‌ ஏற்படுகிறது. அம்மா, பெரியம்மா, நாதீ
சரஸ்வதி, சகதேவனின்‌ அம்மா, துபேஜியின்‌ மனைவி இவர்கள்‌ யாரா
யிருந்தாலும்‌ சரி, இதே மாதிரிதான்‌ தோற்றமளிக்கிறார்கள்‌ .

திடீரென்று கிளம்பியது ஒரு குரல்‌: "மகாத்மா காந்திக்கு ஜே.
ஹரேச்வர்‌ சொல்கிறான்‌, 'கிழவி, எனக்கும்‌ குடிக்கக்‌ கொஞ்சம்‌
தண்ணீர்‌ கொடு" என்று. ஒரு வாளி நிறைய ஜலம்‌ வருகிறது.
எல்லோரும்‌ போட்டி போட்டுக்கொண்டு இந்க ஹரிஜனக்‌ கிணற்று
தண்ணீரைக்‌ குடிக்கிறார்கள்‌. இந்த அநாசாரமான காரியத்தை
தங்கள்‌ கிராமத்தின்‌ கண்‌ முன்னாலேயே தங்கள்‌ சமூகத்தின்‌ கண்‌
முன்னாலேயே செய்யும்‌ சாகசம்‌ இன்று இவர்களுக்கு எங்கிருந்து
வந்து?

எல்லோர்‌ முகங்களிலும்‌ தாங்கள்‌ ஏதோ பெரிய வீரச்செயல்‌ புரிந்து
விட்டது போன்ற மிதப்பு தென்பட்டது. "மகாத்மா காந்திக்குஜே",
"மகாத்மா காந்திக்கு ஜே" என்ற கோஷம்‌. தான்‌ எவ்வளவு
உன்னதமான கொள்கைகள்‌ உடையவன்‌ என்று எனக்குக்‌ காண்பிக்க
வேண்டும்‌ என்ற ஆர்வம்‌ ஒவ்வொருவர்‌ முகத்திலும்‌ தெளிவாகத்‌
தெரிந்தது. எவ்வளவு நேரந்தான்‌ இங்கேயே நின்றுகொண்‌ டிருக்க
முடியும்‌? வீர இளைஞர்களே. கிளம்புங்கள்‌". அந்தக்‌ ழவியின்‌
கண்‌ ஒரங்களில்‌ பொங்கி வழியும்‌ நன்றியுணர்வு பனித்து நின்றது.
கிராமவாசிகளின்‌ பெருந்தகைக்கு அவன்‌ அளித்த பரிசு இது தான்‌.
அவள்‌ வணங்கும்‌ தேவதையை விட மஹாத்மாஜி தான்‌ விழிப்புற்ற
தெய்வம்‌. அப்படித்தான்‌ அவள்‌ நினைத்திருக்க வேண்டும்‌. பூகம்பத்‌
துக்குப்‌ பிறகு ஒரு நாள்‌ இந்த ரஸ்தாவின்‌ வழியாகத்தான்‌ காந்திஜி
ஒரு காரில்‌ தாம்தஹாவுக்குப்‌ போனார்‌. இந்தக்‌ காரில்‌ பல பேர்‌
களிடையே இருந்த காந்திஜியை அவள்‌ அடையாளங்‌ கூடக்‌ கண்டு
கொண்டிருக்க முடியாது. மாஸ்டர்‌ ஸாஹேப்‌ (வாத்தியார்‌ ஐயா)
மட்டுந்தான்‌ அவளுக்கு அடையாளம்‌ தெரிந்திருக்கும்‌. "மஹாத்மாஜி
யின்‌ உடலிலிருந்து ஜோதி கிளம்புகிறது பார்‌" என்று அவள்‌ பிள்ளை
பாதர்‌ சொன்னான்‌. அவன்‌ காட்டிய பக்கத்தைப்‌ பார்த்துக்‌ கைதூக்கிக்‌
கும்பிட்டாள்‌.

மறுபடியும்‌ கூட்டம்‌ நகர்கிறது. 'முன்னேறுவோம்‌, திரும்பிப்‌
பார்த்துக்கொண்‌ டிருப்பானேன்‌?' என்ற எண்ணம்‌. எத்தனை பாதரின்‌
தாயார்கள்‌, எத்தனை இடங்களில்‌ இவ்விதமாகக்‌ கும்பிடுகிறார்கள்‌!
எவ்வளவு வேலைகள்‌, எவ்வளவு பொறுப்புகள்‌ காத்திருக்கின்றன!
இங்கேயே நின்றுகொண்டு, இவர்களையெல்லாம்‌ எவ்வளவு நேரம்‌
பார்த்துக்‌ கொண்டிருக்க முடியும்‌?

"பீலு பாபுவுக்கு ஜே!" என்ற கோஷம்‌. யாரோ ஒருவன்‌
சொல்நிறான்‌ ; "பம்பாயிலிருந்து ஒரு சந்தேசம்‌ வந்திருக்கிறது" என்று.
என்ன சந்தேசம்‌ என்று மற்றவர்கள்‌ கேட்கிறார்கள்‌. "இங்குலாப்‌
ஜிந்தா பாத்‌" (புரட்சி ஓங்குக) என்று எல்லாரும்‌ சேர்ந்து ஒரே குரலில்‌
சொல்கிறார்கள்‌. கபையா கிராமத்துப்‌ ப்ரைமரி பள்ளிக்கூடத்து
வாத்தியார்‌ ஜயகோஷம்‌ செய்துகொண்டே நாட்டி யமாடுகிறார்‌,
பஜனைக்‌ கோஷ்டிகளில்‌ சில சமயங்களில்‌ நாட்டியமாடுவதுபோல.
அவர்‌ குரல்‌ கம்மிப்‌ போயிருந்தது. அதன்‌ காரணபாக, ஆஸ்துமா
வியாதிக்காரன்‌ குரல்‌ மாதிரி இருந்தது அவரது ஜயகோஷம்‌. ஆனால்‌
அவருடைய உற்சாகத்துக்கு எல்லையே இல்லை. தன்‌ மாணவர்கள்‌
முன்‌ தனது 'ஸ்தானத்கை'க்‌ காப்பாற்றிக்கொள்ள வேண்டும்‌ என்ற
கவலையும்‌ இல்லை.

கிருத்யானந்த நகரிலிருந்து குதிரைமேல்‌ வந்த ஒருவன்‌ என்னை
அணுகினான்‌. குதிரையின்‌ மேலிருந்து கீழேயிறங்கி எனக்கு வணக்கம்‌
தெரிவிக்கிறான்‌. உங்கள்‌ தம்பி கிருத்யானந்த நகரத்துக்கு ஹர்சந்த்‌
மார்வாடியின்‌ கிடங்கிற்கு வந்திருக்கிறார்‌, மண்ணெண்ணெய்‌ விலை
விசாரிக்க" என்று சொல்கிறான்‌. இகற்கு மேல்‌ என்னிடம்‌ ஒன்றும்‌
சொல்லவில்லையென்றாலும்‌ மற்றவர்களிடம்‌ ஏதோ கிசுகிசுக்கிறான்‌ .
அவன்‌ சொல்வதைக் கூட்டம்‌ உரக்கச்‌ சொல்ல விரும்பவில்லை போலும்‌.

எனக்கு விஷயம்‌ புரிகிறது. நீலு, பிபிள்ஸ்‌ ப்ரைஸ்‌ கண்ட்ரோல்‌
கமிட்டியின்‌ காரியதரிசி என்ற முறையில்‌ கெரோஸின்‌, மற்றும்‌ பல
பண்டங்களின்‌ கையிருப்புகளைச்‌ சோதனை செய்வதற்காக வந்திருக்க
வேண்டும்‌. வந்த இடத்தில்‌ மக்கள்‌ ரெயில்வே தண்டவாளங்களை
உடைந்தெறிந்திருப்பகையும்‌, நெடுஞ்சாலைகளை மடக்கிப்‌ போட்‌
டிருப்பகையும்‌, தந்திக்‌ கம்பிகளை வெட்டிக்‌ தள்ளியிருப்பதையும்‌
பார்த்து விட்டுக்‌ கண்டனம்‌ தெரிவித்திருக்க வேண்டும்‌. ஜனப்‌
பிரவாகம்‌ முன்னேறிச்‌ செல்கிறது. அதன்‌ நடையில்‌ ஒரு மிடுக்கு
இருக்கிறது--நமது முன்னோடிகள்‌, ஆதி மனிதர்கள்‌, இரைதேடச்‌
செல்வது போல்‌. உளைச்சல்‌ நிறைந்த இதயத்துடனும்‌, ஊக்குவிக்கும்‌
லட்சியம்‌ எதுவுமில்லாமலும்‌ இந்கக்‌ கூட்டம்‌ செல்லவில்லை. ஒரு புது
உலகத்தை தோக்கிச்‌ செல்லும்‌ உற்சாகத்துடன்‌ பீடு நடை போட்டுச்‌
செல்கின்றனர்‌.

இந்கக்‌ கபேயா கிராமத்து வாத்தியாரை (Homo Sapiens) எனப்‌
படும்‌ மனித வர்க்கத்தின்‌ சராசரிப்‌ பிரதிநிதி என வர்ணிப்பது
குறையுரை ஆகும்‌. அவரது உற்சாகத்தை ஏதோ biological necessity
(இனத் தேவை) என்று சொன்னால்‌, அதுவும்‌ அவரைப்பற்றிய முழு
விளக்கமாகாது.

ரெயில்‌ தண்டவாளம்‌. தூரத்தில்‌ கிருத்யானந்த நகர்‌ தெரிகிறது.
அரைமணி நேரத்தில்‌ சுமார்‌ கால்‌ மைல்‌ நீளமுள்ள தண்டவாளம்‌
இருந்த இடம்‌ தெரியாமல்‌ மறைந்து விட்டது. தண்டவாளங்களையும்‌
மர ஸ்லீப்பர்களையும்‌ பிடுங்கித்‌ தோள்களில்‌ எடுத்துச்‌ சென்று பக்கத்தி
லிருந்த நதியிலும்‌ சோளக்‌ கொல்லைகளிலும்‌ தூக்கி எறிந்து விட்டனர்‌.
கிருத்யானந்த நகரிலிருந்து வயதான இரண்டு பெரியவர்கள்‌ வந்திருந்‌
தனர்‌. இந்தப்‌ பயங்கர காரியத்தைச்‌ செய்யக் கூடாது என்று
கேட்டுக்‌ கொண்டனர்‌. கூட்டம்‌ அவர்களை கேலி செய்து அனுப்பி
விட்டது. ஒருவன்‌ பக்கத்திலிருந்த கோரைப்புல்லில்‌ வளையல்கள்‌
தயார்‌ செய்தான்‌. மற்றொருவன்‌ ஒடிப்‌ போய்‌ அந்த இரண்டு கிழவர்‌
களையும்‌ பிடித்து இழுத்துவந்தான்‌. வளையல்களை அவர்கள்‌ கைகளில்‌
மாட்டி விட்டு, "வளையல்கள்‌ போட்டாச்சு. சமையலறைக்குள்‌ போய்‌
உட்கார்ந்து கொள்ளுங்க" என்று பரிகசிக்கிறான்‌. மற்றும்‌ ஒருவன்‌
கத்துகிறான்‌ :

"ஆஹா, என்ன மென்மையான கரங்கள்‌ " மற்றும்‌ ஒருவன்‌
"இதோ, இன்னும்‌ இரண்டு ஜோடி வளையலகள்‌ . உங்கள்‌ நீலு பாபு
வுக்கு அணிவித்து விடுங்கள்‌" என்று கேலி செய்கிறான்‌. அவரிடம்‌
சொல்லுங்கள்‌, கலெக்டர்‌ ஐயா பணத்தை வாங்கிக்கொண்டு இங்கு
ஒய்யார நடை போட வரவேண்டாமென்று. சுவேயா, ரஹுயா
மக்களுக்கு ஓர்‌ ஒற்றனை எப்படி நடத்தணும்னு தெரியும்‌. ஒரு வேளை
மறந்து போயிருந்தால்‌ அந்த இண்டிகோ துரை வில்ஸனுக்கு என்ன
ஆயிற்று என்பதை ஞாபகப்படுத்துங்கள்‌. மக்களின்‌ கூச்சம்‌,
அடக்கம்‌ எல்லாம்‌ நொறுங்கிப்‌ போய்விட்டன. என்‌ முன்னிலையிலேயே
நீலுவைப்பற்றிக்‌ கேவலமாகப்‌ பேசுவதற்கு அவர்கள்‌ தயங்கவில்லை.

அந்த மர ரெயில்வே பிரிட்ஜ்‌ எரிந்து கொண்டிருக்கிறது. எப்படி,
இவ்வளவு சீக்கிரம்‌ இத்தனை கனமான கட்டைகள்‌ நெருப்புப்‌ பிடிந்துச்‌
கொண்டுவிட்டன! என்‌ கண்ணலேயே பார்த்திருக்கிறேன்‌ , அடுப்புப்‌
பற்ற வைப்பதற்குள் அம்மா படும்‌ பாட்டை. அதோ, அந்தச்‌ சிகப்புப்‌
பனியன்‌ அணிந்து கொண்டிருக்கும்‌ பையன்‌ ரஹுயாக கிராமத்துப்‌
பையன்‌.

அந்தப்‌ பாதிரி, துரை மாதிரி நடித்துக்‌ காட்டி வேடிக்கை செய்து
கொண்டிருக்கிறான்‌. நேற்று அந்தப்‌ பாதிரியின்‌ வீட்டைக்‌ 'கேரொன்'
செய்திருந்தார்கள்‌. பாதிரி எந்தக் குரலில்‌, "காந்திஜிக்கு ஜே" என்று
சத்தம்‌ போட்டார்‌ என்பதை இவன்‌ நடித்துக்‌ காட்டியதைக்‌ கேட்டு
எல்லோருமே சிரிக்கிறார்கள்‌. திடீன்று ரெயில்‌ வரும்‌ சத்தம்‌.
நிஜமாகவே ஒரு என்ஜின்‌ துரத்தில்‌ தெரிகிறதே! இதோ வந்து
விட்டது! பட்டாளம்‌ நிரம்பிய வண்டி. கூடவே ரெயில்வே
இன்ஜினியர்‌. "ஒடு ஒடு! எந்தப்‌ பக்கம்‌ ஓடமுடியுமோ அந்தப்‌ பக்கம்‌
ஒடு! சாக்கடையோ குட்டையோ வயலோ, எதுவோ யோஜனை
பண்ணாதே, ஒடு, ஒடு." நொடியில்‌ கூட்டம்‌ மறைந்து விட்டது.
டாமிகளின்‌  துப்பாக்கியின்‌ 'கட்‌, கட்‌' சத்தம்‌ காதில்‌
விழுகிறது. கிருந்யானந்த நகர்‌ பக்கத்தில்‌ இருந்த சோளக்கொல்லையில்‌
நான்‌ ஒளிந்து கொள்கிறேன்‌. வேண்டுமென்றே கிருக்யானந்த
நகருக்குள்‌  போகவில்லை.

அந்தகக்‌ கிராமவாசிகள்‌ என்‌ பக்கம்‌ இல்லாதபோது எதற்காக அங்கே போவது.
அவசரத்தில் என் சைக்கிளை தண்டவாளத்துக்கிடையே
போட்டுவிட்டு வந்துவிட்டேன்‌. இந்தச்‌ சோளத்தின்‌ கொத்து, பாதிரி
யின்‌ தாடி மாதிரியே இருக்கிறது. சோளம்‌ நன்றாக முற்றி இருக்கிறது.
சோளக்கொல்லையின்‌ ஈர வயல்‌ மண்ணின்‌ இனிமையான வாசனை.
துப்பாக்கி மருந்தின்‌ வாசனை இது வரை வரவில்லை.

பிறகு வழக்கு விசாரணையின்‌ போது சர்க்கார்‌ தரப்பு வக்கீல்‌ இந்தச்‌
சோளக்கொல்லையைப்பற்றி வேடிக்கையாக ஒரு வார்த்கை சொன்னார்‌.
இதைப்‌ பார்த்த டாமிகள்‌ , "இது இந்தியச்‌ சோளம்‌ அல்ல. நாஜி
சோளம்‌" என்றார்களாம்‌. ஜட்ஜ்‌ துரை கூட இதைக்‌ கேட்டவுடன்‌
தம்‌ வழக்கமான காம்பீர்யத்தை மறந்து, சற்றே சிரித்தார்‌. கோர்ட்‌
சிரஸ்ததார்‌ கூடச்‌ சிரித்தார்‌. என்‌ வக்சில்‌ ஹரேன்‌ பாபுவினால்‌ கூட
இந்தத்‌ துணுக்கைக்‌ கேட்டுச்‌ சிரிக்காமல்‌ இருக்கமுடியவில்லை. சிலி,
பெரு போன்ற நாடுகளில்‌ சூரிய பகவானுக்கான கோவில்களில்‌
செயற்கையான சோளக்கொத்துக்களை வைத்திருப்பார்களாம்‌. இலைகள்‌
வெள்ளியாலும்‌, மணிகள்‌ தங்கத்தாலும்‌ செய்ததாக இருக்குமாம்‌.

கண்‌ இமைகள்‌ கனமாக அழுந்துகின்றன. தூக்கம் வருகிறது.
கொஞ்சம்‌ கை கால்களை நீட்டிக்‌ கொள்கிறேன்‌. அப்பா! கை கால்கள்‌
எல்லாம்‌ ஒரே வலி, ஆடாமல்‌ அசையாமல்‌ உட்கார்ந்து கொண்டிருந்த
காரணத்தினால்‌. கொட்டாவி வருகிறது. இன்று கூடத் தூக்கம்‌
வருமா என்ன? எத்தனை பேர்களைப்பற்றி எத்தனை விதமான கதைகள்‌
கேள்விப்பட்டிருக்கிறேன்‌ ! தூக்கிலிடப்படும்‌ தினத்துக்கு முதல்‌ நாள்‌
அவர்கள்‌ மயிர்‌ நரைத்துவிடுமாம்‌. எனது மயிரும்‌ நரைத்துவிட்டதா,
என்ன? ஒரு கண்ணாடி இருந்திருந்தால்‌ பார்த்திருக்கலாம்‌. காம்ரேட்‌
சரைபல்லிக்குக்‌ தூக்கிலிடுவதற்கு முன்பு பைத்தியம்‌ பிடித்து விட்டது.
எனக்கோவென்றால்‌ தூக்கம்‌ வருகிறது. என்ன ஆச்சரியம்‌!

என்னிடம்‌ நிறையப்‌ பணம்‌ இருந்தால்‌ இன்று ஓர்‌ உயில்‌ எழுதி
யிருப்பேன்‌. அனேக கோடி ரூபாய்கள். அதை  வைந்துக்கொண்டு
மார்க்ஸீயவாதப்‌ பிரசாரம்‌ செய்யலாம்‌. ரஷ்யாவில்‌ இருப்பது போல்‌
பாரதத்தில்‌ ஒவ்வொரு கிராமத்திலும்‌ இளைஞர்கள்‌ குழுக்கள்‌
நிறுவலாம்‌. ஆனால்‌ பணம்‌ எங்கிருந்து வரும்‌? டிக்கெட்‌ வாங்காமலே
லாட்டரி பணம்‌ வந்தால்‌, எவ்வளவு செளகரியமாக இருக்கும்‌! அது
தான்‌ பணம்‌ பெறுவதற்கு ஒரே வழி. இன்று இந்த அரசாங்கம்‌
எங்கள்‌ கையில்‌ மட்டுமிருந்தால்‌, பத்து வருஷங்களில்‌ என்ன சாதிக்க
முடியும்‌ என்பதைக்‌ காட்டியிருக்கலாம்‌. காங்கிரஸ்காரர்கள்‌ ஜெயிலி
லிருந்து வெளியே வந்த பிறகு கட்டாயம்‌ என்‌ பெயரில்‌ ஏதாவது ஒரு
ஸ்தாபனம்‌ நிறுவுவார்கள்‌. "பீவு பாபு ராஸ்தா', "பீலு பாபு
ஆசிரமம்‌! ஊஹும்‌. எனது சரியான பெயரைத்தான்‌ இடுவார்கள்‌ .
"பூர்ண ஆச்ரமம்‌." ஆனால்‌ இந்த பூர்ணா தான்‌ என்‌ சரியான பெயர்‌
என்று எத்தனை பேருக்குத்‌ தெரியும்‌? எல்லாருக்கும்‌ என்னைப்‌ பீலு பாபு
என்ற பெயரில்‌ தான்‌ பரிசயம்‌. இதற்குப்‌ பின்‌ மேலும்‌ என்ன
வெல்லாமோ நிகழலாம்‌. 'பூர்ணியா'வின்‌ பெயர்‌ பூர்ணா நகர
மாக மாற்றப்படலாம்‌, ஸ்டாலின்கிராட்‌ மாதிரி கார்க்கி சிட்டி மாதிரி.
பஜாரில்‌ பால்‌ முகுந்த ஸாவுர்தர்‌ மசாலா விற்கும்‌ நாற்சந்தியில்‌
சலவைக்‌ கல்லாலான என்‌ சிலை, சொற்பொழிவாற்றும்‌ நிலையில்‌
நிறுவப்படும்‌. ஒவ்வொரு வருஷமும்‌, இதே தினத்தில்‌, திரள்‌ திரளாக
மக்கள்‌ இந்தச்‌ சிலையின்‌ அடியில்‌ கூடி என்‌ நினைவுக்கு அஞ்சலி
செலுத்துவார்கள்‌ .

மூடிய கண்களிடையே பச்சை வண்ணமான ஓர்‌ ஒளிப்பிழம்பைப்‌
பார்க்கிறேன்‌, மயில்‌ தோகையினிடையே உள்ள கண்களைப்‌ போல.
ஆனால்‌ அசைந்தும்‌ ஆடிக்கொண்டும்‌ இருக்கும்‌ சுடரொளி. இவ்வொளி
கொஞ்சம்‌ கொஞ்சமாகச்‌ சிவப்பாகிக்‌ கொண்டிருக்கிறது. முதலில்‌
மஞ்சள்‌, பிறகு பச்சை, பச்சை கலந்த நீலம்‌, நீலம்‌, கருப்பு, கருப்பு
மறைந்து விட்டதா என்ன? ஒரே இருள்‌!

பெரியம்மா தன்‌ சமையலறைக்குப்‌ பக்கத்தில்‌ உள்ள வராந்தாவில்‌
மாம்பழம்‌ நறுக்குவதற்காக ஒரு கத்தியுடன்‌ வந்து உட்காருகிறாள்‌ .
ஒரு கூடை நிறைய குலாப்காஸ்‌ மாம்பழங்கள்‌. எதிரில்‌ ஓர்‌ அடுக்கு.
மாம்பழத்தைச்‌ சிறு துண்டுகளாக வெட்டி அடுக்கில்‌ உள்ள ஜலத்தில்‌
போட்டுக்கொண்‌ டிருக்கிறாள்‌. நானும்‌ சரஸ்வதியும்‌ அவள்‌ எதிரில்‌
இரண்டு சிறிய ஸ்டூல்களில்‌ உட்கார்ந்து கொண்டிருக்கிறோம்‌. "ஒரே
தட்டில்‌ வைக்கிறேன்‌. நீங்கள்‌ இரண்டு பேருமாகச்‌ சாப்பிடுங்கள்‌ "
என்கிறாள்‌ பெரியம்மா. தட்டில்‌ மாம்பழத்‌ துண்டுகளைப்‌ போடுகிறாள்‌ .

சரஸ்வதி பெரியம்மாவிடம்‌ சொல்கிறாள்‌ : "துண்டு போட்டது
இவருக்கு ருசிக்குமா என்ன? முழு மாம்பழத்தையும்‌ கொடுங்கள்‌."
"ஐயோடி! இதற்குள்ளேயே இவ்வளவு கரிசனமா?" என்று
பெரியம்மா சரஸ்வதியைப்‌ பரிகாசம்‌ செய்தாள்‌. பிறகு என்‌
கையில்‌ ஒரு முழு மாம்பழத்தை வைத்தாள்‌. தங்கம்‌ போன்ற மஞ்சள்‌
நிறம்‌. முளைக்குப்‌ பக்கத்தில்‌ ஒரு சிவப்புப்‌ புள்ளி. விளிம்பில்‌ சிறிய
ஒட்டை செய்து மெதுவாக உறிஞ்சிச்‌ சாப்பிட்டேன்‌. அம்மா படுக்கை
யறை வராந்தாவில்‌ இருந்தாள்‌. குளியலறைக்குப்‌ போக விரும்பியவள்‌
போக முடியவில்லை. வழியில்‌ ஒரு பெரிய நாகப்பாம்பு, கன்னங்கறேல்‌.
என்று பளபளக்கும்‌ உடம்பு. படமெடுத்து அசையாமல்‌ நிற்கின்றது .
அம்மா உரக்கக்‌ கத்துகிறாள்‌: "நீலு, சீக்கரமாக இதை அடி.
இப்பொழுதே அடித்துக்‌ கொல்லு" என்று கத்துகிறாள்‌. அப்பா,
"ஊஹும்‌! அதைக்‌ கொல்லாதே. கையைத்‌ தட்டு. தானாகப்‌ போய்‌
விடும்" என்கிறார்‌. நீலுவா அப்பாவின்‌ பேச்சைக்‌ கேட்பான்‌? ஒரு
பெரிய தடியை எடுத்துக்கொண்டு வருகிறான் பாம்பை அடித்துக்‌
கொல்ல. பாம்பு ஓடிப்‌ போய்‌ விடுகிறது. இருட்டில்‌ கிணற்றுக்குள்‌
போய்‌ ஒளிந்து கொள்கிறது. கண்ணில்‌ படவில்லை. கிணற்றில்‌ இருந்த
வாளியில்‌ கயிறுபோல்‌ கிடக்கிறது. கோபத்தால்‌ நீலு தடியால்‌ அந்த
வாளியை அடிக்கிறான்‌. 'டங்‌'கென்று சப்தம் கேட்கிறது.

என்ன சப்தம்‌ இது? ஓ, பூட்ஸ்‌ சப்தம். தலைக்கு பக்கத்தில்‌ கேட்‌
கிறது. என்‌ அரைத்‌ தூக்கம்‌ கலைகிறது. ஒரு வேலை என்னை அழைத்துக்‌
கொண்டு போக வந்திருக்கிறார்களோ? கதவை திறந்துகொண்டு
உள்ளே வருவார்கள்‌ என்று நினைக்கிறேன்‌. உடலெல்லாம்‌ வியர்க்க,
சப்த நாடிகளும்‌ ஓடுங்கி, அசையாமல்‌ நிற்கிறேன்‌.

ஊஹும்‌. கதவு திறக்கவில்லை. புதிய வார்டர்‌ வந்திருக்கிறான்‌
போலும்‌. நிம்மதியில்‌ மூச்சு திரும்புகிறது. ஆமாம்‌. புதிய வார்டர்
தான்‌. எத்தனை நேரம்‌ தூங்கியிருப்பென்‌? விடிந்துவிட்டதா என்ன?
இந்த வார்டர்‌ காலை வார்டரோ? பட்சிகளின்‌ சப்தங்கள்‌ கூடக்‌ கேட்க
வில்லையே? வார்டரை வேண்டுமானால்‌, மணி என்ன என்று கேட்க
போமா? அவசியமில்லை. சமயம்‌ வரும்போது தானாகவே தெரிகிறது.
அவனைக்‌ கேட்டால்‌ எனது பலவீனத்தை அவன்‌ புரிந்து கொள்வான்‌.
ஒரு சாதாரண வாரடர் முன்னால்‌ கடைசி சில மணி நேரங்களில்‌
என்னைச்‌ சிறுமைப்படுத்திக்கொள்ள மனம்‌ வரவில்லை. அந்நப்‌
பைத்தியக்காரன்‌ தான்‌ காலை வந்தவுடன்‌ சத்தம்‌ போட ஆரம்பித்து
விடுவானே. ஆகவே, விடிவதற்கு இன்னும்‌ நேரமிருக்கிறது. இந்த
உலகத்துடன்‌ இன்னும்‌ இரண்டு மணி நேரச்‌ சம்பந்தம்‌. வெளியில்‌
இருந்தபோது வாய்ப்புகள்‌ இருந்தும்‌ வாழ்க்கை இன்பங்களை நான்‌
நுகரவில்லை. இந்த நீண்ட முப்பத்திரண்டு வருஷங்களை எப்படிக்‌ கழித்‌
தேன்‌ என்றுகூடச்‌ சரியாக ஞாபகமில்லை. பயனற்ற வாழ்க்கையின்‌
அடி தளங்களில்‌ அநேக நினைவுகள்‌ சிதைந்து, கரைந்து எலும்புகள்‌
போல்‌ சிதறிக்‌ கிடக்கின்றன.

என்னைத்‌ தவிர மற்ற எவருக்கும்‌ இவற்றைப்‌ பற்றித்‌ தெரியாது.
வாழ்ந்து கொண்டே இருப்பதற்கு ஆசையாய்‌ இருக்கிறது. பாக்கி
இருக்கும்‌ இரண்டு மணி நேரத்தை இன்பக்கனவு நிறைந்த வாழ்க்கை
யாக மாற்றி அதில்‌ திளைக்கவேண்டும்‌. உலகத்தில்‌ உள்ள அவ்வளவு
ஆனந்தத்தையும்‌ பிழிந்தெடுத்துவிட வேண்டும்‌ என்று தோன்றுகிறது.
நுகரவேண்டிய போகங்களை யெல்லாம்‌ நுகரவேண்டும்‌ என்ற வேட்கை
எழுகிறது. இந்தக்‌ கடைசி நிமிஷத்தில்‌ எனது தூக்குக்‌ தண்டனை
ரத்தாகி விட்டால்‌? ஏன்‌ நடக்கக்கூடாது? எத்தனை பேர்களுக்கு இந்த
மாதிரி நேர்ந்திருக்கிறது? சிரச்சேதம்‌ செய்பவன்‌ தனது வாளை
உயர்த்துகிறான்‌ . ஒரு வீரன்‌ தொலைவிலிருந்து குதிரைமேல்‌ காற்று
வேகத்தில்‌ விரைந்து வருகிறான்‌ . துரோகி! வெட்டாதே,
வெட்டாதே!" என்று கத்துகரான்‌. எத்தனை கதைகள்‌ படித்திருக்‌
கிறேன்‌, பிதியாஸும்‌ டாமனும்‌!

1934-ஆம்‌ வருஷத்திய பூகம்பம்‌ போல்‌ ஒன்று இப்பொழுது நிகழ்ந்து,
ஜெயிலின்‌ சுவர்கள்‌ இடிந்து விழுந்தாலும்‌ நான்‌ பிழைப்பதென்பது
நடவாத காரியம்‌. என்‌ கழுத்தில்‌ கயிற்றை மாட்ட வேண்டியவன்‌
திடீரென்று நோயுற்றால்‌? அதனால்‌ என்ன? மற்றும்‌ ஒருவனைக்‌ கொண்டு
வருவதற்கு அதக நேரம்‌ பிடிக்காது. ஹைகோர்ட்டிலிருந்து , ப்ரொ
வின்ஷியல்‌ அட்வைசரிடமிருந்து என்‌ தூக்குத்‌ தண்டனையை ரத்து
செய்து கடிதம்‌ வந்திருந்தும்‌ துரதிர்ஷ்டவசமாக அது திறக்கப்படாமல்‌
இருந்தால்‌? இதில்‌ ஆச்சரியப்படுவதற்கு ஒன்றுமில்லை. இதே மாதிரி
தான்‌ சில வருஷங்களுக்கு முன்‌ பஞ்சாபில்‌ நடந்திருக்கிறதே! துரையின்‌
பாக்கெட்டிலேயே கடிதம்‌ பிரிக்காமலே கடந்தது. ஆசாமி தூக்கி
லிடப்பட்ட பிறகு தான்‌ ஞாபகம்‌ வந்தது துரைக்கு.

சீசீ! வாழவேண்டும்‌ என்ற ஆசை என்னை எங்கேயெல்லாம்‌ இழுத்துச்‌
செல்கின்றது! கண்ணில்‌ படாத ஒரு சக்தியின்‌ எதிர்க்க முடியாத ஒரு
போக்கை நான்‌ ஒரு நாளும்‌ நம்பியது கிடையாது. நிஜமாகவே இது
மரண பயந்தானோ? கட்டாயம்‌ பயந்தான்‌. சிறிது நேரத்திற்கு
முன்பு வார்டரின்‌ கால்‌ சப்தம்‌ கேட்டு மனத்தில்‌ எழுந்த உணர்ச்சி, பயம்‌
இல்லாவிட்டால்‌ வேறு என்ன? அதிகக்‌ கவலை ஒரு நிராசையை
உண்டுபண்ணுகிறது. இந்த நிராசை தான்‌ என்‌ மனத்தை அரித்துக்‌
கொண்டிருக்கிறது

நல்ல தடியான முறுக்கின கயிறு. சின்ன வயதில்‌ இந்தக்‌ கயிற்றைக்‌
'காத்தாடிக்‌ கயிறு' என்று சொல்வோம்‌. அதில்‌ ஒரு சுருக்கு
இருக்கும்‌. இந்தச்‌ சுருச்கின்‌ முடிச்சில்‌ ஒரு பித்தளைப்‌ பூண்.
இந்தக்‌ கயிறு பூராவும்‌ நன்றாகக்‌ கிரீஸ்‌ தடவி வழவழவென்று இருக்கும்‌.
கீழே இருளடைந்த குழி-- ஏதோ ஒரு கிணறு மாதிரி. எவ்வளவு ஆழம்‌
இருக்கும்‌? அதிக ஆழமில்லை என்று தோன்றுகிறது. காலடியில்‌
உள்ள கட்டை இழுக்கப்பட்டவுடன்‌ உடல்‌ முழுவதும்‌ தொங்கிக்‌
கொண்டு ஆடவேண்டும்‌ . கால்‌ இரண்டும்‌ தரையைத்‌ தொடக்கூடாது.
இதற்குத்‌ தான்‌ குழி தேவைப்படுகிறது. ஆகவே குழி மிகவும்‌ ஆழம்‌
இல்லாமல்தான்‌ இருக்கும்‌. ரொம்பவும்‌ தோண்டினால்‌, ஜலம்‌ வந்து
விடும்‌. ஆகவே 4 அல்லது 5 முழம்‌ ஆழம்‌ இருக்கலாம்‌.

ஆனால்‌ குழி எவ்வளவுக்கெவ்வளவு ஆழமாக இருக்கிறதோ, கயிறு
எவ்வளவுக்‌ கெவ்வளவு நீளமாக இருக்கிறதோ அவ்வளவுச்‌ கவ்வளவு
உடல்‌ ழே விழுவதற்கான வெட்டியிழுப்பு பலமாக இருக்க வேண்டும்‌ .
இந்த வெட்டியிழுப்புதான்‌ முக்கியமான விஷயம்‌. அப்படி இல்லா
விடில்‌ கழுத்து எலும்பு எப்படி உடையும்‌? தூக்கு என்றால்‌ மூச்சடைக்‌
கப்பட்டுச்‌ சாவதல்ல. அப்படியிருந்தால்‌ கழுத்தை நெறித்து விட்டு
எறிந்துவிடலாமே! இவ்வளவு யந்திரங்கள்‌, விரிவான சடங்குகள்‌
இவற்றிற்கெல்லாம்‌ என்ன அவசியம்‌? குறைந்த நேரத்தில்‌ அதிகச்‌
சிரமம்‌ இல்லாமல்‌ மரண தண்ட னையை நிறைவேற்றுவநற்காகத்‌ தான்‌
தூக்குமேடை படைக்கப்பட்டுள்ளது. பித்தளைப்‌ பூணால்‌ பின்‌ கழுத்து
எலும்பில்‌ ஓங்கி ஒரு அடி--டக்‌ என்று எலும்பு உடையும்‌ சப்தம்‌--
பிறகு?

பிறகு ஒரே சாந்தி! ஊஹும்‌! ஒரேயடியாக எப்படிச்‌ சாந்தியாக
இருக்க முடியும்‌? மனிதனின்‌ பிழைத்திருக்கவேண்டும்‌ என்ற வேட்கை
என்னவாவது? உயிரற்ற, நைந்த, கயிறுபோல்‌ ஆடும்‌ அந்த உடல்‌,
இந்த வேட்கையின்‌ உந்துதல்களுக்கு உட்படாமல்‌ போய்விடுமா
என்ன? உயிர்‌ வேட்கை இல்லையெனினும்‌ reflex action ஆவது இருக்க
வேண்டுமே! பலி ஆடுகளைப்‌ பார்த்திருக்கிறேன்‌. தலை வெட்டப்‌
பட்டுக்‌ கீழே விழுந்த பிறகும்‌ துடித்துக்‌ கொண்டிருக்கும்‌. தூக்கிலிடப்‌
பட்ட ஆசாமியின்‌ உடல்‌ சூன்யத்தில்‌ ஆடுகிறது. இருட்டில்‌ இங்கும்‌
அங்குமாக ஆடுகிறது. பிறகு சுருக்கு விடுவிக்கப்‌ படுகிறது. இறந்த
தேகத்தின்‌ பாதங்கள்‌ மெதுவாகத்‌ தரையைக்‌ தொடுகின்றன.
டாக்டர்‌ கால்களின்‌ ரத்த நாளத்தை வெட்டிவிடுவாரா என்ன?
'தூக்கில்‌ இடப்பட்டவன்‌ பிழைக்தெழுந்து விட்டால்‌ என்ன
செய்வது?' என்ற பயத்தில்‌ முன்‌ ஜாக்கிரதையாக இவ்வாறு செய்கின்‌
றனர்‌ என்று கேள்விப்‌ பட்டிருக்கிறேன்‌. இதெல்லாம்‌ வெறும்‌ புரட்டு!
டாக்டர்களுக்கு இத்தகைய பணிகளே கிடையாது. இவர்கள்‌, சர்க்கார்‌
விதிப்படி வருகிறார்கள்‌. "ஆமாம்‌, இவன்‌ நிஜமாகவே செத்து
விட்டான்‌" என்று சொல்ல வேண்டியதுதான்‌ அவர்களில்‌ கடமை.
உயிர்‌ போகும்வரை தூக்கிலிடப்படவேண்டும்‌' என்பது சட்டக்‌
தின்‌ வாசகம்‌ அல்லவா? அதற்காகத்தான்‌ இந்த ஏற்பாடு. இதற்குப்‌
பிறகு ஒருவன்‌ மேடைக்குக்‌ கீழிருக்கும்‌ குழியிலுள்ள படிகள்‌ வழியாக
இறங்கிப்‌ போவான்‌. இந்தக்‌ குழியும்‌ படிகளும்‌ மொகலாய காலத்திய
டில்லி பாதுஷாவின்‌ குளியல்‌ தொட்டிகள்‌ மாதிரி. ஆனால்‌ அவற்றை
விடச்‌ சிறிதாக இருக்கும்‌. இவன்‌ ஒரு முக்கியமான மனிதன்‌.
எவ்வளவு பேர்கள்‌ இந்தச்‌ சிரமிமில்லாத காரியத்தைச்‌ செய்துவிட்டு
ஐந்து ரூபாயும்‌ தம்‌ தண்டனைக்‌ காலத்தில்‌ கொஞ்சம்‌ தள்ளுபடியும்‌
பெற்றிருக்கிறார்கள்‌. Piece rate work-இறந்த உடலை--இல்லை,
பிணத்தை மேலே கொணர்ந்து கீழே போடுகிறான்‌! எத்தனை அருவருப்‌
பூட்டும்‌ முகம்‌! கண்களிரண்டும்‌ பிதுங்கி வெளியில்‌ வந்துவிட்டன. ஒரு
கம்பளியை அதன்‌ மேல்‌ போட்டு மூடுகிறார்கள்‌. காலடியில்‌ உள்ள
மரக்கதவு இழுக்கப்படும்‌. ஒரு கணத்தில்‌ எப்படி உயிர்‌ துடித்துப்‌
போயிருக்கும்‌! சுர்ரென்ற தாங்க முடியாத வேதனை. கண்களில்‌ ஜலம்‌
வருகிறது. சீசீ! எத்தனை நேரத்துக்கு இந்த வேதனை? இந்த
வேதனையை உணர்வதற்குத்‌ தேவையான சக்திகூட உடம்பில்‌ ஒரு
வேளை இருக்குமோ, என்னவோ? ஒரு வேளை இந்த ஒரு கணத்தில்‌
மனத்தில்‌ எழும்‌ பல எண்ணங்களிடையே இந்த வேதனை எழுவதற்கு
அவகாசம்‌ இருக்குமோ இருக்காதோ? இரணகளத்தில்‌ படுகாய
முற்றோர்‌ தம்‌ கடமைகளை யந்திரங்களைப்‌ போல்‌ தம்‌ நினைவின்றிச்‌
செய்கின்றனர்‌.

அவர்களுக்குக்‌ தங்கள்‌ வேதனையைப்பற்றி யோசிப்பதற்கு அவகாசம்‌
இருக்கிறதா என்ன? அப்படித்‌ தாங்க முடியாத வலியாக இருந்தால்‌
தான்‌ என்ன? உயிர் பிழைக்கப்‌ போவதில்லை என்று ஆன பிறகு ஒரு
கண நேர வேதனையைப்பற்றி ஏன்‌ கவலைப்படவேண்டும்‌? இறப்பதற்கு
ஒரு விநாடி முன்னால்‌ ஒருவரின்‌ வாழ்க்கை முழுவதும்‌ சினிமாக்‌ காட்சி
மாதிரி கண்‌ முன்‌ ஓடும்‌ என்று கேள்விப்பட்டிருக்கிறேன்‌. இதை
என்னால்‌ நம்ப முடியவில்லை. மரண தண்டனை இல்லாத தேசத்தில்‌
எனக்குத்‌ தண்டன விதிக்கப்பட்டிருந்தால்‌? ஆயுள்‌ தண்டனையை
சிறைக்குள்‌ அனுபவிக்கும்‌ என்னிடமிருந்து பல வண்ணங்கள்‌ நிறைந்த
இத்தரணியின்‌ எழில்‌ பறிக்கப்பட்டிருக்கும்‌. ஆனால்‌ ஜெயிலுக்குள்‌
தான்‌ ஒரு சிறு உலகம்‌ இருக்கிறதே? ஜெயிலுக்குள்ளேயும்‌, குளிர்‌,
வெப்பம்‌, மாரி என்ற பல காலங்களையும்‌ நுகர முடியும்‌. வானம்‌,
காற்று, சந்திரன்‌, சூரியன்‌, நட்சத்திரங்கள்‌ இவை யாவும்‌ தங்கள்‌
அழகை ஒளித்து வைத்துக்‌ கொள்வதில்லையே?

கால பைசாகியின்‌ உத்வேகம்‌. முதல்‌ மழையின்பின்‌ எழும்‌ ஈர
மண்ணின்‌ வாடை. நிசப்தமான நடு நிசியில்‌ லயம்‌ தவறாமல்‌, மழை
எழுப்பும்‌ 'ரிம்ஜிம்' 'ரிம்ஜிம்‌'மின்‌ போதை. எத்தனையோ நினைவுகள்‌
நிரம்பிய சரத்‌ காலத்திய தங்கத்‌ தகடு போன்ற வெயில்‌. இவற்றை
மதில்கள்‌ தடுத்து மறைத்து விடுவதில்லை. இவற்றையெல்லாம்‌ விட,
மனிதர்களின்‌ முகங்களையும்‌ பார்க்க முடியுமே--திருடர்கள்‌, கொள்ளைக்‌
காரர்கள்‌ என்றாலும்‌, அவர்களும்‌ மனிதர்கள்‌ தாமே! ஒரு கயிற்றின்‌
நுனியில்‌ தொங்குவதை விட இவர்களிடையே உயிருடன்‌ இருப்பது
நல்லதல்லவா?

அமெரிக்காவில்‌ மின்சார நாற்காலியில்‌ உட்கார்ந்தால்‌ ஒரு விநாடியில்‌
எல்லாம்‌ முடிந்து விடுமாம்‌. கொஞ்சங்கூட வலியின்‌ துடிப்பு இருக்‌
காதாம்‌. ஆனால்‌ மரிப்பதற்கு முன்‌ எழும்‌ வேதனை மட்டும்‌ இங்குள்ளது
போலத்தான்‌ அங்கும்‌. அவர்கள்‌ உபயோகிக்கும்‌ உயிர்‌ மாய்க்கும்‌
யந்திரங்கள்‌ இங்குள்ளதை விடக்‌ கொஞ்சம்‌ நாசூக்கானவை, அவ்‌
வளவுதான்‌. ஆனால்‌ வேறு தேசங்களில்‌ உள்ள துப்பாக்கியால்‌ சுட்டுக்‌
கொல்வது, வாளால்‌ தலையைச்‌ சீவுவது, கில்லட்டினால்‌ தலையை வெட்டு
வது போன்ற முறைகளை விட நமது தேசத்து ஏற்பாடு மேன்மை
யானது. கத்தியால்‌ தலையை வெட்டுவது என்பதை நினைக்கும்போதே
என்‌ உடல்‌ நடுங்குகிறது. அது சரி, மரண தண்டனை அளிக்கப்பட்ட
வனுக்கு மார்‌ஃபியா இன்ஞ்ஜெக்ஷனோ, க்ளோரோஃபாமோ
கொடுத்து அவனைத்‌ தூக்கிலிட்டால்‌ சர்க்காருக்கு என்ன நஷ்டம்‌? அந்த
அபாக்கியசாலிக்கு உடல்‌ துடிப்பு, மனோவேதனை இரண்டிலிருந்தும்‌
விடுதலை கிடைக்குமே? சமூகத்திலிருந்து இந்த மனிதனை நீக்கி எறிந்து
விட வேண்டும்‌ என்பதுகான்‌ நோக்கம்‌ என்றால்‌, அவனை மூர்ச்சை
யடையச்‌ செய்துவிட்டுத்‌ தூக்கிலிடுவதுதான்‌ நல்லது. ஆனால்‌
இதெல்லாவற்றையும்‌ விடச்‌ சிலாக்கியமானது பொட்டாஷியம்‌ ஸய
னைட்‌...நொடியில்‌ எல்லாம்‌ முடிந்துவிடும்‌.

நீலு காலேஜ்‌ லெபாரடரியிலிருந்து கொஞ்சம்‌ கொண்டு வந்திருந்‌
தான்‌. அதைப்பற்றி எத்தனை விதமான ஆலோசனைகள்‌, எவ்வளவு
கற்பனைகள்‌, கிறுக்கு எண்ணங்கள்‌! ஒரு சிறிய ரப்பர்‌ காப்ஸ்யூலில்‌
இதை நிரப்பி வாயில்‌ வைத்துக்கொள்ள வேண்டும்‌. அதுநான்‌ சரி.
கைது செய்யப்பட்டாலும்‌ பயம்‌ இல்லை. அவசியப்படும்போது
பல்லால்‌ கடித்து அதை விழுங்கிவிடலாம்‌. இதைச்‌ சோதனையளவு
செய்த அந்தத்‌ தினத்தில்‌ முழுதாகவும்‌ செய்திருந்தால்‌ இன்றைய மன
வேதனையை எல்லாம்‌ தவிர்த்திருக்கக்கூடும்‌. ஆனால்‌ அன்றைய தினம்‌
இந்த மாதிரி ஒரு நாள்‌ வரும்‌, அப்பொழுது இது தேவைப்படும்‌ என்று
நினைக்கக்கூட இல்லை. அது கையில்‌ இருந்திருந்தால்‌ சற்று முன்னால்‌
பூட்ஸ்‌ சப்தம்‌ கேட்டபோது அந்தக்‌ காப்ஸ்யூலைச்‌ கடித்திருப்பேன்‌.
கதவைத்‌ திறந்தவுடன்‌ அவர்கள்‌ அசந்து போயிருப்பார்கள்‌. தூக்கி
லிடுபவன்‌ ஏமாற்றம்‌ அடைந்திருப்பான்‌. சூப்பிரண்ட்‌ துரை, ' "இது
என்ன, மற்றும்‌ ஒரு தலைவலி!" என்று தன்‌ விதியை நொந்து
கொள்வார்‌. இப்போது, ஆயிரம்‌ விதமான டிபார்ட்மெண்டல்‌
விசாரணைகளில்‌ மாட்டிக்கொள்ள வேண்டும்‌. எல்லாரும்‌ பயத்தில்‌
இவனுக்கு மாரடைத்து விட்டதாக நினைத்துக்கொள்வார்கள்‌ .
ஊஹும்‌, கட்டாயம்‌ போஸ்ட்மார்ட்டம்‌ இருக்கும்‌. அப்போது
பொட்டாஷியம்‌ ஸயனைட்‌ பற்றித்‌ தெரிந்துபோகும்‌.

ஆனால்‌ பொட்டாஷியம்‌ ஸயனைட்‌ சாப்பிடுவதும்‌ அவ்வளவு சுலப
மானதல்ல. அந்தச்‌ சமயம்‌ என்னால்‌ முடியவில்லையே? முன்பு,
டிஸ்பெப்ஸியா வயிற்று வலியால்‌ அவதிப்பட்டுக்‌ கொண்டிருந்த
நாட்களில்‌ பிற்பகலில்‌ ஃபுட்பால்‌ மாட்ச்‌ பார்க்கப்‌ போவேன்‌.
அப்போது ஒரு நாள்‌ ஜிதேன்‌ அண்ணாவைப்‌ பார்த்தேன்‌. அவன்‌ அந்த
சப்டிவிஷன்‌ ஆபீசரைப்‌ பார்த்து, "கம்‌ அப்‌, இஸ்மாயில்‌" என்று
அலட்சியமாகக்‌ கூப்பிட்டான்‌. அவர்கள்‌ இருவரும்‌ தங்கள்‌ காரில்‌
நின்றுகொண்டு விளையாட்டைப்‌ பார்த்துக்‌ கொண்டிருந்தனர்‌. தோள்‌
மேல்‌ கை போட்டுக்கொண்டு நின்று கொண்டிருந்தனர்‌. திடீரென்று
என்‌ மனத்தில்‌ ஒரு பெரிய ஏக்கம்‌ எழுந்தது. எனது பலவீனம்‌, எனது
சிறுமை, எனது மந்த புத்தி இவையெல்லாம்‌ என்‌ மனத்தில்‌ உழன்று
என்னை வறுக்க ஆரம்பித்தன. நான்‌ ஏன்‌ ஜிதேன்‌ மாதிரி பிரகாசிக்க
வில்லை? ஜிதேன்‌ மேல்‌ எனக்குப்‌ பொறாமை இல்லை. அப்படி ஒரு துரை
யுடன்‌ நட்புறவு கொள்ளவேண்டும்‌ என்று துடிப்பும்‌ இல்லை. இருந்‌
தாலும்‌ ஏனோ என்‌ மனத்தில்‌ மாபெரும்‌ சோகம்‌ எழுந்தது. சில விநாடி
களுக்குள்‌ வாழ்க்கையில்‌ ஒரு வெறுப்பு எழுந்தது. வாழ்ந்து என்ன
பயன்‌? இந்தச்‌ சிறுமையைத்‌ தாங்கிக்கொண்டு வாழ்வதைவிட உயிர்‌
துறப்பதே மேல்‌ என்ற எண்ணம்‌ எழுந்தது. சரி, இன்று இரவே
பொட்டாஷியம்‌ ஸயனைடைச்‌ சாப்பிட்டு விடுவோம்‌. இவ்வாறு
எண்ணிக்கொண்டு ஜில்லா காங்கிரஸ்‌ ஆபீஸ்‌ கடிகாரம்‌ பல மணிகளை
அடிக்கும்‌ வரை விழித்துக்கொண்டே இருந்தேன்‌.

கடைசி நிமிஷத்தில்‌, "சரி, இன்று வேண்டாம்‌. திடீரென்று
ஏற்பட்ட அற்ப ஆசையான லேடீஸ்‌ ஆஃப்டர்‌ நூன்‌ பிஸ்கட்டைத்‌
தின்கிற ஆவலைத்‌ தீர்த்துக்‌ கொண்டுவிட்டு, நாளை செய்து கொள்ள
லாம்‌" என்று தீர்மானித்து விட்டேன்‌. மறுநாள்‌ என்‌ மனம்‌ மாறி
விட்டது. இதை நினைத்து எவ்வளவோ தடவை சிரித்துக்‌ கொண்டிருக்‌
கிறேன்‌. ஆனால்‌ இன்று மட்டும்‌ ஸயனைட்‌ இருந்தால்‌ கட்டாயம்‌
சாப்பிட்டிருந்திருப்பேன்‌. இது நானாக வலுவில்‌ செய்துகொள்ளும்‌
தற்கொலையல்லவே? ஏதோ தவிர்க்க முடியாத விபத்தில்‌ இருந்து
என்னைத்‌ தப்புவித்துக்‌ கொள்ளும்‌ உபாயம்‌ இந்த ஸயனைட்‌. அன்று
அந்த ஸயனைட்‌ புட்டியை எலுமிச்சம்பழ மரத்தடியில்‌ புதைத்து
வைத்தேன்‌. என்னமோ தோன்றிற்று. அந்தப்‌ புட்டியை ஒரு பாதாங்‌
கொட்டை நிறத்து ஸாக்ஸில்‌ சுற்றி மரத்தடியில்‌ புதைத்து வைத்தேன்‌.
இப்பொழுதும்‌ அங்கேதான்‌ இருக்கும்‌ என்று நினைக்கிறேன்‌ .

அந்த எலுமிச்சம்பழ மரத்தின்‌ கீழ்‌ கிளைகள்‌ பதியன்‌ போடப்‌
பட்டிருக்கும்‌. ஜில்லா காங்கிரஸ்‌ ஊழியர்கள்‌ ஆசிரமத்துக்கு வரும்‌
போதெல்லாம்‌ ஒரு சில பதியன்களை எடுத்துச்‌ செல்வார்கள்‌ . நீலு
வுக்குத்‌ தினந்தோறும்‌ சாப்பிடும்போது ஓர்‌ எலுமிச்சம்‌ பழம்‌
அவசியம்‌. பருப்பில்‌ ஓரிரண்டு சொட்டு எலுமிச்சம்பழச்‌சாறு விட்டுக்‌
கொள்ளாவிட்டால்‌ அவனுக்குச்‌ சாப்பிட்ட மாதிரி இருக்காது.
ஆசிரமத்தில்‌ மீன்‌ சமைப்பதில்லை, அதன்‌ காரணமாகவே பெரிய
மீன்‌ வாங்கும்‌ தினங்களில்‌ எல்லாம்‌ பெரியம்மா வீட்டிலிருந்து
எங்களுக்கு அழைப்பு வரும்‌. அங்கே சாப்பிடப்‌ போகும்போது கூடவே
வீட்டிலிருந்து ஓர்‌ எலுமிச்சம்‌ பழத்தை நீலு எடுத்துக்கொண்டு
போவான்‌. ஒரு வேளை பெரியம்மா வீட்டில்‌ எலுமிச்சம்‌ பழம்‌ இல்லா
விட்டால்‌? அந்த வீட்டில்‌ குழந்தைகளுக்கு முதற்கொண்டு இந்த
விஷயம்‌ தெரியும்‌. அவர்களில்‌ சிலர்‌ நீலு மாமாவின்‌ பையைத்‌ தேடு
வார்கள்‌. மற்றும்‌ சிலர்‌ ஓடிப்‌ போய்ப்‌ பெரியம்மாவிடம்‌ , நீலு மாமா
பாக்கெட்டில்‌ எலுமிச்சம்பழம்‌ வைத்திருக்கிறார்‌ என்று சொல்லு
வார்கள்‌. பெரியம்மா சமையலறையிலிருந்து வெளியே வந்து நிற்பாள்‌.

"என்னடா, மீன்‌ தின்னிகளா! வந்தீங்களா?" என்று சத்தம்‌ போட்டுக்‌
கேலி செய்வாள்‌. பல நாட்களுக்கு முன்னால்‌ நடந்த சம்பவம்‌.
பெரியம்மா வீட்டு வராந்தாவில்‌ வரிசையாகச்‌ சிறிய ஸ்டூல்கள்‌,
ஒவ்வொரு ஸ்டூல்‌ முன்னாலும்‌ ஒரு கட்டு நிறையச்‌ சாதம்‌. நான்‌, நீலு,
ஜிதேன்‌ அண்ணா, காண்டா எல்லாரும்‌ சாப்பிடுவதற்காகக்‌ காத்துக்‌
கொண்டிருக்கிறோம்‌. "வாங்கடா மீன்‌ திண்ணிகளா" என்று
பெரியம்மா கூப்பிடுகிறாள்‌. நீலு விழுந்தடித்துக்‌ கொண்டு முதல்‌
ஸ்டூலைப்‌ பிடிக்க ஓடுகிறான்‌. ஸ்டூல்‌ தடுக்கிவிட, தட்டிலிருந்த சாதம்‌
சிதறி விழுகிறது. ஒரே கலவரம்‌. அன்று முதல்‌ நீலுவுக்கு, 'மீன்‌
தின்னி' என்ற தனிப்‌ பட்டம்‌. முதலில்‌ கேலியாக ஆரம்பித்த இந்தப்‌
பட்டம்‌ பிறகு சரியாகவே அமைந்து விட்டது. பிறகு பெரியம்மாவுக்கு
நீலுவைப்‌ பார்த்து, "ஏய்‌! பாப்பாரப்‌ பிள்ளை, பாக்கெட்டில்‌
எலுமிச்சம்பழம்‌ கொண்டு வந்திருக்கிருயா? என்னிடம்‌ கொடு,
வெட்டித்‌ தருகிறேன்‌ " என்று சொல்லுவது வழக்கமாகி விட்டது.

நீலு, அதே நீலு, அரை நிஜார்‌ அணிந்துகொண்டு நடமாடும்‌
காப்டன்‌ நீலு, 'மீன்‌ தின்னி' நீலு, அண்ணாவின்‌ மீது அபார அன்பு
வைத்திருக்கும்‌ நீலு, அந்த நீலுவா எனக்கு இதைச்‌ செய்தது!
அவனிடமிருந்து ஒரு நாளும்‌ நான்‌ இதை எதிர்பார்த்ததில்லை,
இவ்வளவு கேவலமான மாறுதலா அவனிடம்‌? சீசீ! என்‌ மனம்‌ எங்கே
போகிறது? காலில்‌ ஒரு படுகாயம்‌. தொட்டால்‌ வலிக்கும்‌ என்ற பயத்‌
தால்‌ தொடுவதில்லை. தெருவில்‌, குளத்துப்‌ படிகளில்‌, சந்தைகளில்‌
மூடி மறைத்து வைத்திருக்கும்‌ ரணம்‌, வீட்டுக்குள்‌ வந்தவுடன்‌ ஒரு
மேஜையில்‌ இடிபட்டுத்‌ துடிதுடிப்பது போல இருக்கிறது இப்போதைய
என்‌ நிலைமை. இந்த ரணத்தை ஆழமான மறதி என்ற
அஞ்சனத்தையோ, தர்க்கம்‌ என்ற களிம்பையோ தடவி மூடி மறைக்க
முடியாது. என்னாலேயே நீலுவைப்‌ புரிந்துகொள்ள முடியவில்லை
என்றால்‌ மற்றவர்கள்‌ எவ்விதம்‌ புரிந்து கொள்வார்கள்‌? அந்த
நாட்களில்‌ ஓநாய்கள்‌ கிராமங்களை உபத்திரவிக்கும்போது, ஒன்றைப்‌
பிடித்துக்‌ கிராமத்து முச்சந்தில்‌ தூக்கிலிட்டு வைத்திருப்பது வழக்கம்‌.
தங்களுக்கு நேர்ந்த நஷ்டத்துக்காக அவர்கள்‌ வாங்கிக்கொள்ளும்‌
பழி இது.

ஆனால்‌ நான்‌ இந்த நிகழ்ச்சிகளை எல்லாம்‌ நீலுவின்‌ நோக்கிலிருந்து 
பார்க்கவேண்டும்‌. அன்று என்னைப்‌ பார்க்க வந்தபோது இந்தக்‌
கம்பளியின்‌ மேல்‌ தான்‌ உட்கார்ந்திருந்தான்‌. என்னை நேராகப்‌ பார்க்க
முடியவில்லை அவனால்‌. அவன்‌ முகத்தில்‌ தப்புச்‌ செய்தவனின்‌ சங்கோஜ
பாவம்‌ தெரிந்தது. ஏன்‌ இப்படி? எங்கேயோ ஒரு தவறு நேர்ந்து
விட்டது. இல்லாவிட்டால்‌ அவனது இந்த அதைரியம்‌, வெட்கம்‌,
எல்லாவற்றிற்கும்‌ என்ன காரணம்‌ இருக்கக்‌ கூடும்‌? தனது குற்ற
உணர்வா? அல்லது என்னிடம்‌ அனுதாபமா?

நீலுவுக்கு என்னிடம்‌ ஏதோ சொல்லவேண்டும்‌ என்ற ஆவல்‌
இருந்தது என்று நினைக்கிறேன்‌. என்ன சொல்ல விரும்பினான்‌ என்பதும்‌
எனக்குத்‌ தெரியும்‌. ஆனால் விஷயத்தைப்‌ பற்றிப்‌ பேசுவதற்கான
அவகாசத்தை நான்‌ அவனுக்குக்‌ கொடுக்கவில்லை. கொடுத்திருந்தால்‌
எனது தன்னடக்கம்‌ உடைந்து போயிருக்கும்‌. நீலு பார்க்க வந்தது
தன்னுடைய அண்ணனை. அரசியலில்‌ தனது விரோதிக்‌ கட்சியின்‌
தலைவரான பீலு பாபுவை அல்ல. எவ்வளவு அதிர்ஷ்டம்‌, அன்று என்‌
மனத்தில்‌ அடித்த புயல்‌ அவன்‌ முன்னால்‌ வெளிவரவில்லை! எனக்குச்‌
சாதாரணமாகவே சுலபமாகக்‌ கண்ணீர்‌ வந்துவிடும்‌. மனத்துக்குள்‌
ஒரே பயம்‌, இன்றும்‌ அப்படி நேர்ந்து விடுமோ என்று. அதிர்ஷ்டவச
மாக அந்த இண்டர்வியூ ஒருவித விபத்தும்‌ இல்லாமல்‌ முடிந்துவிட்டது.
அவன்‌ போவதற்குள்‌ நான்‌ ஒடிந்து போகவில்லை. அவனைப்‌ பொறுத்த
வரை அவனது உணர்ச்சிகள்‌ பொங்கி வழிந்தோடி வரும்‌ அபாயம்‌
தென்பட்டது. பிரியும்‌ முன்‌ தன்‌ இரு கைகளையும்‌ எனது கைகளில்‌ ஒரு
விநாடி அழுத்திவிட்டு விடை பெற்றுக்‌ கொண்டான்‌. சில்லிட்டு
நடுங்கிய அவ்விரு கைகளின்‌ ஞாபகம்‌ இப்பொழுதும்‌ இருக்கிறது.
"அம்மாவைப்‌ பார்த்துவிட்டுப்‌ போ" என்று சொன்னேன்‌. பார்த்‌
தானோ, இல்லையோ? யாருக்குத்‌ தெரியும்‌? அம்மாவைப்‌ பற்றித்தான்‌
எனக்குக்‌ கவலை. இருந்தாலும்‌ அவளுக்கு ஒரு பையன்‌ பாக்கி இருக்‌
கிறான்‌. கண்களை மூடிக்கொண்டு அம்மாவின்‌ முகத்தை மனத்துக்கு
முன்‌ கொண்டு வர முயலுகிறேன்‌.

அம்மா சாதத்துடன்‌ ஜல்பாயி சட்னி சாப்பிட்டுக்கொண்டு இருந்‌
தாள்‌. அவள்‌ முன்‌ தலைமயிரிடை ஒரு சில நரை கோடுகள்‌ இழைந்து
கொண்டிருந்தன. கருப்பு மயிர்தான்‌ அதிகம்‌. வகிடு ஆரம்பத்தில்‌
சிந்தூர்‌ வகிட்டை அகலமாக்க விட்டிருந்தாள்‌. வகிட்டின்‌ பின்னால்‌
அவள்‌ உடுத்தும்‌ கதர்ப்‌ புடைவையின்‌ சிவப்புக்‌ கரை. கழுத்து, காதுகள்‌
இரண்டும்‌ மூளி. பாதி மூடிய கண்களின்‌ ஓரங்களில்‌ பல ரேகைகள்‌.
ஒன்று ஆழமானது. மற்றவை மயிரிழை போல்‌ மெல்லியவை. மூக்கின்‌
கீழே இரண்டு சுருக்கங்கள்‌, உதட்டோரம்‌ வரை செல்கின்றன. அவள்‌
மிகவும்‌ சிவப்பானபடியால்‌ இவ்விரு சுருக்கங்களும்‌ ஆழமாகத்‌ தெரி
கின்றன. உதடுகளைக்‌ குவித்துக்கொண்டு, சட்டினியை ரசிக்கிறாள்,
அவள்‌ கழுத்து லேசாக அசைகிறது. நாக்கை மேலண்ணத்தில்‌ தொட்டுச்‌
சப்புக்கொட்டுகிறாள்‌. அவள்‌ உதடுகள்‌ விரிந்திருக்கும்போது கீழ்‌
வரிசைப்‌ பற்களில்‌ ஒன்று இல்லை என்று தெரிகிறது. அவளுடைய நாக்கு
நுனி அந்த இடுக்கில்‌ தெரிகிறது. "எழுந்திருங்கோ, எழுந்திருங்கோ "
என்று எங்கள்‌ இருவரையும்‌ விரட்டுகிறாள்‌. ஆனால்‌ நாங்கள்‌ உட்கார்ந்து
கொண்டே இருக்கிறோம்‌.

பெரியம்மாவுக்கும்‌ சில கீழ்‌ வரிசைப்‌ பற்கள்‌ இல்லை. எப்படி
இருக்கும்‌? இருபத்துநான்கு மணி நேரமும்‌, வாயில்‌ இந்தப்‌ பற்களுக்குப்‌
பின்னால்‌ ஒரு புகையிலைத்‌ துண்டை (கொஞ்சம்‌ சுண்ணாம்புக்‌ கலவை
யுடன்‌) அடக்கி வைத்துக்‌ கொண்டிருக்கிறாள்‌. எல்லாரும்‌ வெற்றிலை
யுடன்‌ புகையிலை போட்டுக்கொள்வார்கள்‌ . புகையிலையை மாத்திரம்‌
பெரியம்மாவைப்‌ போல்‌ போட்டுக்‌ கொள்பவர்களை நான்‌ பார்த்த
இல்லை. பெரியம்மா இப்பொழுது என்ன பண்ணிக்கொண்‌ டிருப்பாள்‌?
இன்றிரவு அவளுக்குத்‌ தூக்கம்‌ வருமா? குளிரோ, கோடையோ
அவளுக்குக்‌ காலை மூன்று மணிக்கே விழிப்பேற்பட்டுவிடும்‌. படுக்கையில்‌
உட்கார்ந்து ஜப மாலையை உருட்ட ஆரம்பித்து விடுவாள்‌. தூக்கம்‌
கலைந்து எழுந்தவுடனேயே விளக்கின்‌ திரியைப்‌ பெரிதாக்கி ஜன்னல்‌
ஒரத்தில்‌ வைத்து விடுவாள்‌. விளக்கு வெளிச்சம்‌ சுவரில்‌ மாட்டி
இருக்கும்‌ ராதாருஷ்ணன் படத்தின்‌ மேல்‌ விழும்‌. பிறகு மூக்குக்‌
கண்ணாடியை அணிந்து கொண்டு, கண்களை இந்தப்‌ படத்தின்‌ மேல்‌
நிறுத்தி, ஆடாமல்‌ அசையாமல்‌ உட்கார்ந்து கொண்டிருப்பாள்‌. அது
தான்‌ அவள்‌ குரு அவளுக்குக்‌ கொடுத்த ஆணை. உருண்டை முகம்‌.

அம்மா சொல்வாள்‌, 'தகர டப்பி மாதிரி' என்று. முகத்தில்‌ சில
இடங்களில்‌ அம்மை வடு, நெற்றியின்‌ நடுவே நீல நிறத்தில்‌ ஒரு
'பச்சை' குத்தின பொட்டு. கழுத்தில்‌ துளி மாலை. ஜபத்தின்‌ நடு
நடுவே ஜன்னல்‌ வழியாகப்‌ புகையிலை எச்சிலைத்‌ துப்பிவிட்டு வருவாள்‌.
அதே சமயத்தில்‌ ஆகாசத்தையும்‌ பார்த்து விட்டு விடிய இன்னும்‌
எவ்வளவு நேரமிருக்கிறது என்று அனுமானிக்கப்‌ பார்ப்பாள்‌.
கிணற்றுக்குள்‌ வாளி விழும்‌ சப்தம்‌ கேட்கும்‌. பக்கத்து வீட்டு
மளிகைக்‌ கடைக்காரன்‌ ராம்தேவ்‌ ஸா விடிவதற்குச்‌ சற்று முன்னரே
குளிப்பதற்காகக்‌ கிணற்றிலிருந்து தண்ணீர்‌ எடுத்துக்‌ கொண்டிருக்‌
கிறான்‌. அவன்‌ தான்‌ பெரியம்மாவின்‌ கடிகாரம்‌.

"பேலி! ஓ பேலி! நீ எழுந்திருக்கப்‌ போவதில்லையா?"

அடித்துப்‌ புரண்டு கொண்டு நாதீ எழுந்து உட்காருவாள்‌. சிறு
வயதில்‌ காலையில்‌ நீலுவை எழுப்புவது ஒரு பெரிய பிரம்மப்பிரயத்‌
தனம்‌. "அண்ணா, விளையாடாதே. பொல்லாதவனாக இருப்பேன்‌ .
சொல்லிவிட்டேன்‌" என்று சீறுவான்‌. திரும்பிப்‌ படுத்துக்‌ கொள்வான்‌.
மறுபடியும்‌ அவனை உலுக்கும்‌ பொழுது, "மறுபடியுமா? வேண்டாம்‌"
என்பான்‌. மறுபடியும்‌ எழுப்பும்போது, "ஆரம்பித்து விட்டாயா?"
என்பான்‌. மறுபடியும்‌ அசைக்கும்‌ போது, "இன்னுமா விடமாட்டேன்‌
என்கிறாய்‌?" என்பான்‌. அவன்‌ குரலில்‌ உஷ்ணம்‌ அதிகமாகி இருக்கும்‌.
முணுமுணுத்துக்‌ கொண்டே ஒரு மாதிரியாக எழுந்து உட்காருவான்‌.

அம்மா, "விடிந்தவுடனேயே ஆரம்பிச்சாச்சா, பாம்பாட்டி
மந்திரங்கள்‌?" என்று கடிந்து கொள்வாள்‌. நீலுவின்‌ முகத்தை என்‌
கண்முன்‌ கொண்டுவரப்‌ பார்க்கிறேன்‌. முடியவில்லை. எப்பொழு
தெல்லாமோ நான்‌ நினைக்காமலேயே நீலுவின்‌ முகம்‌ என்‌ மனத்திரை
யில்‌ வரும்‌. ஆனால்‌ இன்று பல முயற்சிகள்‌ செய்தும்‌ வரவழைக்க முடிய
வில்லை. வாழ்நாளின்‌ கடைசி விநாடிகளில்‌ அவன்‌ முகத்தை நினைவு
செய்து கொள்ளும்‌ திருப்திக்காக நான்‌ செய்யும்‌ முயற்சிகள்‌ தோல்வி
யடைகின்‌றன. ஏன்‌ இப்படி? நீலுவின்‌ முகத்தைக்‌ கற்பனை செய்யப்‌
பார்க்கிறேன்‌. ஆனால்‌ மனக்கண்‌ முன்‌ வருவது கானோரி மஹ்தோலின்‌
முகம்‌. மொட்டைத்‌ தலை. சப்பை மூக்கு, புல்‌ டாக்‌ மாதிரி. ஒரு மேல்‌
காதில்‌ சிறு தங்க வளையம்‌.

உடம்பு நடுங்குகிறது. திடீரென்று குளிர்‌ அதிகமாகத்‌ தெரிகிறது.
காலைக்‌ காற்று குளிரை அதிகமாக்குகிறது. இந்த இரண்டு மணி
நேரத்தில்‌ மட்டுந்தான்‌ ஸெல்‌ கொஞ்சம்‌ குளிர்ந்திருக்கும்‌. அந்தப்‌
பைத்தியக்காரன்‌ கூச்சல்‌ போட ஆரம்பித்து விட்டான்‌. மூன்றாம்‌
நம்பர்‌ ஆள்‌ பஜனை செய்கிறான்‌. எப்போது ஆரம்பித்தான்‌ என்று நான்‌
கவனிக்கவில்லை.

ஆல மரத்தில்‌ சில காகங்கள்‌, 'காகா' என்று ஒலமிட்டுக்‌ கரைந்து
நிச்சப்தமாகிவிட்டன. "இன்னும்‌ விடியவில்லை. நேரத்தைக்‌ கணிப்‌
பதில்‌ தவறு நேர்ந்துவிட்டது. சீக்கிரமாகவே கரைந்துவிட்டோம்‌"
என்ற உணர்வு ஏற்பட்டு விட்டது போலும்‌. எனக்கு எஞ்சியுள்ள
நேரம்‌ தான்‌ எவ்வளவு குறைவு! இதில்‌ ஒவ்வொரு விநாடியும்‌ எவ்வளவு
விலை உயர்ந்தது! சினிமாவாக இருந்தால்‌ ஒரு hour glass ஐ காட்டி
யிருப்பார்கள்‌. அதன்‌ மேல்‌ பாகத்தில்‌ உள்ள மணல்‌ கிட்டத்தட்ட
கீழ்பாகத்தில்‌ விழுந்து போயிருக்கும்‌. ஒன்றன்‌ பின்‌ ஒன்றாக எஞ்சி
யிருக்கும்‌ மணலும்‌ விடாமல்‌, 'டிப்‌ டிப்‌' என்று கீழே விழுந்து கொண்‌
டிருக்கும்‌. ஒரு விநாடி கூட ஒய்விருக்காது. அல்லது ஒர்‌ அகல்‌
விளக்கைக்‌ காட்டுவார்கள்‌. அதில்‌ இருக்கும்‌ எண்ணெய்‌ கொஞ்சம்‌
கொஞ்சமாகக்‌ குறைந்து வருவதைக்‌ காட்டுவார்கள்‌. அல்லது
கடிகாரத்தின்‌ முட்கள்‌ விடாபல்‌ நகர்ந்து கொண்டிருப்பதைக்‌ காட்டு
வார்கள்‌. எனது கடிகாரமும்‌ அதன்‌ நியமப்படியே நகர்ந்து கொண்‌
டிருக்கிறது. குளிர்ந்த காற்று, பைத்தியத்தின்‌ ஓலம்‌, மூன்றாம்‌ நம்பரின்‌
பஜனை, கடைசியாக, வானம்‌ கொஞ்சம்‌ கொஞ்சமாக வெளிறிப்‌
போவது, காலை நட்சத்திரம்‌. இவற்றிற்கெல்லாம்‌ மேலான கடுமை
யான உண்மை - என்‌ வார்டன்‌ உருவம்‌; செல்லுக்கு வெளியில்‌
இருக்கும்‌ கொட்டியின்‌ விளிம்பில்‌ உட்கார்ந்து கொண்டு தூங்கி
வழிந்து கொண்டிருக்கிறான்‌ .

பீலு இன்னும்‌ உயிருடன்‌ இருக்கிறான்‌. இன்னும்‌ சில விநாடி
களுக்குப்‌ பிறகு இருக்கமாட்டான்‌. இரத்த மாமிசம்‌ நிறைந்த சுக
துக்கங்களை அநுபவிக்கும்‌ பீலு என்று ஒன்றும்‌ இருக்காது. சர்க்காரின்‌
புள்ளி விவரங்களில்‌ ஒரு எண்ணிக்கையாக மாறிவிடுவேன்‌. அளவற்ற
எண்ணிக்கையில்‌ ஒன்று கூடுதலாகவோ குறைவாகவோ இருந்தால்‌
யார்‌ கவனிக்கப்‌ போகிறார்கள்‌ ? விஞ்ஞானிகள்‌ Parallax or instrumental error--அதாவது நோக்கின்‌ அசைவுகளிலிருந்‌தோ  அளக்கும்‌ யந்திரங்க
லிருந்தோ எழும்‌ பிழை என்று சொல்லுவார்கள்‌ - இந்தப்‌ பிழை
களுக்காக தங்கள்‌ கணிப்புகளில்‌ ஒரு சதவிதம்‌ விட்டுவைப்பார்கள்‌ .
வியாபாரத்தில்‌ 'தட்டுக்‌ கெட்டு விட்டுப்‌ போனது' என்று ஒன்று
உண்டு. ஒரு வேளை நான்‌ இதற்குள்‌ அடங்கிவிடுவேனோ என்னவோ?

பாரத சர்க்கார்‌ கணக்கு எடுக்கும்போது நான்‌ 1109-ஆம்‌ நம்பர்‌
கைதி பூர்ணியா ஜெயிலில்‌ தூக்குதண்டனை பெற்றவன்‌, இம்மாதிரி
தூக்கிலிடப்பட்டவர்களின்‌ சதவீதத்தை ஒரு தசாம்ச அளவில்‌
உயர்த்தியிருப்பேன்‌. சர்க்கார்‌ ரிப்போர்ட்டில்‌ ஒரு துளி மைச்செலவு.
இதுதான்‌ என்‌ வாழ்க்கையின்‌ விலை. நம்‌ நாட்டின்‌ வரலாற்றுக்குப்‌ பீலு
பாபுவின்‌ அன்பளிப்பு.

மாட்டு வண்டியின்‌ சக்கரம்‌ சுழலும்போது எழும்‌ ஒலி மாதிரி
ஏதோ காதில்‌ விழுகிறது. வார்டர்‌ சுதவைத்‌ திறக்கும்‌ சப்தமாக
இருக்கலாம்‌. அப்படியானால்‌... அது தான்‌. எது நினைத்தேனோ
அதுவேதான்‌. முன்னால்‌ உள்ள சிமெண்ட்‌ தாழ்வாரத்தில்‌ பல
பூட்ஸ்கள்‌ ஒரே சமயத்தில்‌ நடக்கும்‌ சப்தம்‌. எத்தனை பேர்கள்‌
வந்திருக்கின்றனர்‌? பட்டாளத்து ஜவான்கள்‌ சேர்ந்து மார்ச்‌ செய்யும்‌
போது எழும்‌ அதிர்ச்சியிலிருந்து ஒரு பாலமே உடைந்து விழக்கூடும்‌
என்று கேள்விப்பட்டிருக்கிறேன்‌. இங்கே எழும்‌ அரவம்‌ நிஜமாகவே
உரக்க இருக்கிறது. இந்தக்‌ காலோசையுடன்‌ கூடவே எனது இதயமும்‌
'டப்‌ டப்‌' என்று அடித்துக்‌ கொள்கிறது. இந்த இதயத்‌ துடிப்பை
என்னால்‌ தெளிவாகவே கேட்க முடிகிறது.

நவமி தினத்து இரவில்‌ முரசு அடிக்கும்‌ ராஸ்‌ மோஹன்‌ கூட
இத்தகைய ஆரவாரம்‌ எழுப்பியிருக்க முடியாது. என்‌ உடல்‌ முழுவதும்‌
நடுங்குகிறது. மூச்சு வாங்குகிறது. கண்கள்‌ முன்னால்‌ ஏதோ திரை
போடப்பட்டிருக்கிறது. தலையில்‌ சூன்யமாகவும்‌ ஜில்லென்றும்‌
இருக்கிறது.

ஒரு தடவை என்‌ வலக்‌ கை விரல்கள்‌ சைக்கிள்‌ ஸ்போக்ஸினிடையே
மாட்டிக்கொண்டு வெட்டுப்பட்டுவிட்டது. இரத்தம்‌ நிற்கவேயில்லை.
அந்தச்‌ சமயம்‌ ரத்தத்தைப்‌ பார்க்தபோது எனக்கு இப்படித்தான்‌
நெஞ்சம்‌ அடித்துக்கொண்டது. மண்டையிலும்‌ மூக்கின்‌ மேலேயும்‌
வேர்வைத்‌ துளிகள்‌. திடீரென்று எழுந்திருந்து நிற்கவேண்டும்‌ என்ற
எண்ணம்‌ எழுகிறது. ஏன்‌ என்று தெரியவில்லை. கம்பிகளைப்‌ பிடித்துக்‌
கொண்டு நிற்க முயலுகிறேன்‌. கை கால்களெல்லாம்‌ ஒரேயடியாக
நடுங்குகின்றன. நிற்கவே முடியவில்லை. பாரிச வாயு வந்தவன்‌ மாதிரி
கால்கள்‌ இழுத்துக்‌ கொள்கின்றன. முன்பு டைபாய்ட்‌ ஜுரம்‌ வந்து
குணமானவுடன்‌ கட்டிலிலிருந்து இறங்கி நிற்க முயன்றபோது இதே
மாதிரிதான்‌ இருந்தது.

வார்டார்‌ எழுந்து நின்று தன்‌ தலைப்பாகையைச்‌ சரி செய்து
கொள்கிறான்‌. பைத்தியம்‌ கத்திக்‌ கொண்டிருக்கிறது. மூன்றாம்‌ நம்பர்‌
பஜனை ஓயவில்லை. பூட்ஸ்‌ சப்தம்‌ கிட்டே நெருங்கிக்‌ கொண்டே
இருக்கிறது. கிட்ட, இன்னும்‌ கிட்ட. கீழ்‌ வயிறு ஏனோ காலியாக
இருப்பது போன்ற உணர்வு. வயிற்றின்‌ நடுவில்‌ பனிக்கட்டி வைக்‌
இருப்பது போன்ற ஒரு பிரமை. ஒரு சமயம்‌ கார்ணிவலில்‌ சக்கர
ராட்டினத்தில்‌ கீழே இறங்கும்போது அடி வயிற்றில்‌ இதே மாதிரியான
உணர்ச்சி ஏற்பட்டது. நாக்கு உலர்ந்து ரம்பம் மாதிரி கரகர
வென்று இருந்தது. தொண்டையை அறுப்பதுபோன்ற உணர்வு ஏற்‌
பட்டது. "ஸரஸ்வதி! அம்மா! பெரியம்மா! நீலு! நீலு, நீ என்ன
செய்துவிட்டாய்‌! ஒரு horizontal barஇல்‌ எனது மரித்த உடல்‌ ஊஞ்சல்‌
ஆடுகிறது. கால்கள்‌ இரண்டும்‌ சூன்யத்தில்‌ ஆடுகின்றன. வடக்கே,
வடகிழக்கே, கிழக்கே, தென்கிழக்கே, தெற்கே...

என்ன ஆச்சு? பூட்ஸ்‌ சப்தம்‌ என்‌ பக்கம்‌ வரவில்லையே, ஏன்‌? என்‌
வார்டரும்‌ ஸெல்‌ தாழ்வாரத்தை நோக்கிக்‌ கண்களைத்‌ திருப்பிக்‌
கொண்டிருக்கிறான்‌. திடீரென்று மூன்றாம்‌ நம்பரின்‌ பஜனை ஒய்ந்து
விட்டது. மனக்கவலை என்‌ காதை அடைத்துவிட்டதா என்ன? இல்லை.
யாரோ ஏதோ சொல்ல முயலுவது போல ஒரு முனகல்‌ என்‌ காதில்‌
விழுகிறது. மிகவும்‌ தீனமான, சகிக்க முடியாக வேதனை நிறைந்த
குரல்‌, யாருடையதாக இருக்கக்கூடும்‌?

யார்‌? ஏன்‌?

கடைசியாக! கடைசியாக, எண்ண முடியாத பூட்ஸ்களின்‌ சப்தம்‌
மாத்திரமல்ல. கெளரிசிருங்கத்தின்‌ சிகரம்‌ நொறுங்கி விழுகின்றது.
காலபைசாகி உக்கிர தாண்டவம்‌ ஆடுகிறாள்‌. இதையடுத்து வேதனை
நிறைந்த, "ஜாக்கிரதை" என்ற அலறல்‌. என்‌ கால்களின்‌ கீழேயுள்ள
தரை பிளந்து, கீழே, கீழே, அகல பாதாள இருளினிடையே சென்று
மறைகிறது.

"முன்னாலே விளக்கைக்‌ காட்டு." அநேக குரூபமான பிரே தங்களின்‌
நிழல்கள்‌ கொஞ்சம்‌ கொஞ்சமாகச்‌ சிறிதாகிக்கொண்டு கடைசியில்‌
விளக்கின்‌ ஒளியில்‌ மறைகின்றன. விளக்குகள்‌ இந்தப்‌ பக்கம்‌ முன்‌
னேறி வந்து கொண்டிருக்கின்றன. ஆயிரம்‌ கிரகங்கள்‌, உபகிரகங்கள்‌
வழி பிழன்று என்னை நோக்கி வெகு வேகமாக விழுந்து கொண்டிருக்‌
கின்றன. என்‌ தோலின்‌ ஒவ்வொரு மயிர்க்கண்களும்‌ என்‌ ஒவ்வொரு
நரம்பின்‌ நுனிகளும்‌, வரவிருக்கும்‌ பேய்க்காற்றின்‌ பயங்கரத்தைத்‌
திகிலுடன்‌ எதிர்நோக்கி நிற்கின்றன. என்‌ உள்‌ நின்று எழும்‌ இந்தப்‌
புயல்‌ என்‌ விழிகளையே வெளியே தள்ளி விடும்‌ போல்‌ இருக்கிறது.
இந்தக்‌ கொந்தளிப்பை எதிர்த்து நிற்கும்‌ திறன்‌ இனி எனக்கு இல்லை.
இரு கைகளாலும்‌ இரும்புக்‌ கம்பிகளைப்‌ பிடித்துக்கொள்கிறேன்‌.

---
