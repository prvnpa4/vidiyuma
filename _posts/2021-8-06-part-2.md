---
layout: post
comments: true
title: பகுதி இரண்டு
---

## மேல்‌ வகுப்பு வார்ட்‌

"நாட்டின்‌ வானத்தில்‌ திகழும்‌ திருவிளக்கே, தாயின்‌
மணிக்கொடியே! உன்னை நான்‌ வணங்குகிறேன்‌."

மாலைப்‌ பிரார்த்தனை முடிந்துவிட்டது. வார்டர் ஏதோ முணு
முணுத்துக்‌ கொண்டே கதவை மூடிக்கொண்டு போகிறான்‌. அவன்‌
சொல்வதைக்‌ கேட்டுக்‌ கொண்டு தடியுடன்‌ பக்கத்தில்‌ நிற்கிறான்‌,
மற்றொரு வார்டர்‌.

"ஒரு பாபு இங்கே, மற்றொரு பாபு அங்கே. ஒருத்தரை உள்ளே
தள்ளினால்‌ இன்னொருத்தர்‌ வெளியிலே. ஒருத்தர்‌ கக்கூஸிலே, இன்‌
னொருத்தர்‌ பூசையிலே. ஒருவர்‌ சொல்கிறார்‌: "ஒரு நிமிஷம்‌
அப்பா" இன்னொருத்தர்‌ (சீட்டாட்டத்தில்‌ உட்கார்ந்திருப்பவர்‌)
"இந்தக்‌ கை முடியட்டுமப்பா' என்கிறார்‌. பூதன்‌ பாவுனின்‌ வாக்கிங்‌
எப்பொழுது முடியுமோ? கதவு மூடுவதற்கு எம்மா நேரமாக்‌ காத்துக்‌
கிடக்கிறேன்‌? ஒருத்தரும்‌ உள்ளே நுழையறதாய்‌ இல்லை. ஜீரணிப்‌
பதற்கு இவ்வளவு நடக்கவேண்டும்‌ என்றால்‌ கொஞ்சம்‌ கொறைச்சுத்‌
தின்றால்‌ என்ன? வீட்டில்‌ என்ன தின்றுவானுகளோ என்னவோ,
இங்கே அப்பர்‌ டிவிஷன்‌ கிடைத்துவிட்டதென்று, காற்று தண்ணீருக்குக்‌
கூட இடமில்லாம உள்ளே போட்டு அடைக்கணுமா என்ன?"

மேஹர்‌ சந்த்ஜிக்கு, 'நாட்டின்‌ வானத்தில்‌' மெட்டு தெரியும்‌.
நாங்களும்‌ அவருடன்‌ குரலைச்‌ சேர்த்துக்‌ கொள்ளுவோம்‌. இந்தப்‌
பாட்டின்‌ பெயர்‌, "பிரார்த்தனை". பிரார்த்தனை தொடங்குமுன்‌
விளக்குகளின்‌ திரியை இறக்கி விடுவோம்‌. பிரதி தினமும்‌ அவருக்கு
ஒரு வரி மறந்துவிடும்‌. அச்சமயம்‌ திரியைத்‌ தூக்கிவிட்டுப்‌ பாக்கெட்டி
லிருந்து, "ஆசிரம பஜனுவளி' என்ற புத்தகத்தை எடுப்பார்‌. இவ்‌
வளவு நாட்களாகப்‌ பாடுகிறார்‌. நிறைய அவகாசம்‌ இருக்கிறது.

ஆனாலும்‌ இந்த ஒரு வரி அவருக்குப்‌ பாடமாகவில்லை. மற்றவர்களுக்கு
மனப்பாடமாகி விட்டது. ஆனாலும்‌ வேடிக்கை பார்க்க எல்லாருக்கும்‌
விருப்பம்‌. மேஹர்‌ சந்த்ஜி இதைப்‌ புரிந்து கொள்ளவில்லை--அந்த வரி
வந்தவுடன்‌ அவர்‌ கை தானாக விளக்கை நாடும்போது, ஒரு மறை
வான சிரிப்பு அறையில்‌ நிலவுகிறது என்று. ஒரு நாள்‌ நான்‌ அவருக்கு
அந்த அடியை எடுத்துக்‌ கொடுத்தேன்‌. அது அவருக்குப்‌ பிடிக்கவில்லை.
அதற்குப்‌ பிறகு நான்‌ ஒன்றும்‌ சொல்வதில்லை.

இந்தப்‌ பிரார்த்தனை ஏற்பாடு நன்றாக அமைந்துவிட்டது. லாக்-
அப்‌ கூடவே பஜனையும்‌ முடிகிறது. முதலில்‌ கதவு மூடிய பிறகு
பிரார்த்தனை நடந்து கொண்டு இருந்தது. ஆனால்‌ சோஷலிஸ்ட்‌
பார்ட்டியில்‌ அநேகருக்கு இது பிடிக்கவில்லை. அக்கட்சியைச்‌ சேர்ந்த
பைரல்‌ கேவும்‌ சிவபூஜனும்‌ ஒரு நாள்‌ பிரார்த்தனையின்போது மாற்றி
மாற்றி அபஸ்வரமாக வேறொரு பாட்டைப்‌ பாடிக்‌ கொண்டிருந்தனர்‌.
எங்கள்‌ பாட்டின்‌ மேல்‌ இவ்வளவு வெறுப்பு அவர்களுக்கு என்று
இதற்கு முன்பு நான்‌ உணரவில்லை.

அன்றிலிருந்து லாக்‌-அப்பிற்கு முன்னரே பிரார்த்தனை முடிந்துவிடும்‌
என்று அறிவித்துவிட்டேன்‌. மேஹர்‌ சந்த்‌, சதாசிவ்‌ இருவருமே
இதை ஒப்புக்கொள்ளத்‌ தயாராக இல்லை நாம்‌ ஏன்‌ பணிந்து போக
வேண்டும்‌? இரவு பன்னிரண்டு மணி வரை அவர்கள்‌ பீடி குடித்துக்‌
கொண்டு நம்மீது புகையை ஊதிக்கொண்டே, லக்ஷ்மி சாந்தின்‌ மார்க்ஸ்‌
வகுப்பு லெக்சர்‌ என்று சொல்லிக்‌ கொண்டு நம்மையும்‌ தூங்கவிடாமல்‌
கொட்டம்‌ அடிக்கிறார்களே, நாம்‌ ஏதாவது சொன்னோமா?

"நீங்கள்‌ மாஸ்டர்‌ லாஹேப்‌ (வாத்தியார்‌ ஐயா). இதை மட்டும்‌ எங்க
ளிடம்‌ கேட்காதீர்கள்‌. அவர்களை நாங்கள்‌ சரிபண்ணிக்‌ கொள்கிறோம்‌"
என்றனர்‌. எவ்வளவோ சொல்லிப்‌ பார்த்தேன்‌. அவர்களுக்கு
அசெளகரியமானதை நாம்‌ ஏன்‌ செய்யவேண்டும்‌? அவர்கள்‌ இஷ்டப்படி
விட்டுவிட்டால்‌ என்ன தவறு? நம்‌ கடமையை நாம்‌ அலட்சியப்படுத்த
லாகாது. அவர்களோ அறியாப்‌ பையன்கள்‌. உங்கள்‌ ஆதரிசமோ
மஹாத்மா வகுத்த வழி. எவ்வளவு உயர்ந்த லக்ஷியம்‌ அது? அதைக்‌
கை விடலாமா?" வெகு நேரம்‌ எடுத்துச்‌ சொன்னபிறகு அரைமன
சுடன்‌ சம்மதித்தனர்‌. அன்றிலிருந்து சுதவு மூடுவதற்கு முன்பே
மாலைப்‌ பிரார்த்தனையை முடித்துவிடுவோம்‌. அவர்கள்‌ சிறுவர்கள்‌ ,
ஸ்கூல்‌, காலேஜ்‌ மாணவர்கள்‌. அன்றோரு நாள்‌ வாலிபால்‌ விளை
யாடும்போது காம்ரேட்‌ மாதோராம்‌, காம்ரேட்‌ மாளி மிச்ராவின்‌
மார்பில்‌ மேல்‌ உட்கார்ந்து கொண்டு அவன்‌ கழுர்தை நெரித்துக்‌
கொண்டிருப்பதைப்‌ பார்த்தேன்‌. சாப்பாட்டு விஷயமாக மெஸ்‌
மானேஜருடன்‌ இவர்கள்‌ சண்டை போடுவதைப்‌ பார்த்து இருக்‌
கிறேன்‌. இன்று இவனுடன்‌ சண்டை, பேசுவதில்லை. நாளை
அவனுடன்‌ சண்டை, பேசுவதில்லை என்று அவர்கள்‌ போக்கு. இத்‌
தகைய சிறு பிள்ளைகளின்‌ குணங்களையும்‌ குறைகளையுமா போயும்‌
போயும்‌ நாம்‌ எடை போட்டுக்‌ கொண்டிருப்பது? ஆயுளில்‌ முக்கால்‌
பாகம்‌ கழிந்துவிட்டது. மீதமிருப்பது கால்‌ பாகம்‌. இப்பொழுது
கூட நம்‌ மனசை ஒருமைப்படுத்த முடியவில்லையே நம்மால்‌! சின்னப்‌
பசங்கள்‌, இவர்களின்‌ தவறுகள்‌ நம்மீது ஒட்டிக்‌ கொண்டுவிடும்‌
என்ற பயமிருந்தால்‌ நாம்‌ இந்த வழியில்‌ வந்திருக்கவே கூடாது.
பீலுவும்‌ தான்‌ இந்தக்‌ கட்சியில்‌ ஒரு மெம்பர்‌. அக்கட்சியைச்‌
சேர்ந்த ஒவ்வொரு பையனும்‌ எனக்குப்‌ பீலு மாஇரிதான்‌.

இன்றிரவு மட்டும்‌ பீலுவுடன்‌ இருக்க முடிந்திருந்தால்‌, ஊஹும்‌.
அப்படி இல்லாமலிருப்பதும்‌ நல்லது. சேர்ந்திருந்தால்‌ இருவர்‌ மனமும்‌
உடைந்திருக்கும்‌. இருந்தாலும்‌ கடைசி வரை பேசிக்கொண்டாவது
இருந்திருக்கலாம்‌. ஒரு வேளை பேசுவதற்கு எனக்கு ஒன்றுமே இல்லா
இருந்தால்‌? முக்கியமாக இருந்தாலொழியப்‌ பசங்கள்‌ இருவருமே
என்னிடம்‌ எப்பொழுதுமே பேசுவதில்லையே? என்‌ எதிரில்‌ வருவதற்கே
பீலுவுச்குச்‌ சங்கோஜம்‌. எப்போதுமே தன்னைச்‌ சுருக்கிக்‌ கொள்கிற
சுபாவம்‌ அவனுக்கு. 'சூட்டிக்கையான' பையன்‌ என்று அவனை ஒரு
நாளும்‌ சொல்ல முடியாது; சங்கோஜி. ஆனால்‌ ஒரு விதத்தில்‌ இதற்கு
நான்‌ தானே காரணம்‌! எப்படி வளர்த்தேனோ அப்படி வளர்ந்திருக்‌
கிறார்கள்‌. ஆனால்‌ வளர்த்த முறை காரணமென்றால்‌ நீலுவின்‌ சுபாவம்‌
ஏன்‌ இப்படியில்லை? இங்கிலிஷ்‌ காலேஜில்‌ படிக்க வைக்கா ததில்‌
பீலுவுக்கு ஒரு தாழ்வு மனப்பான்மையோ என்னவோ? நீலு காலேஜ்‌
போயிருக்கிறான்‌. அதனால்‌ அவன்‌ மனத்தில்‌ அந்த நோக்கு இல்லை.

பசங்களுடைய வெளி விவகாரங்களைப்‌ பற்றி எனக்குத்‌ தெரியாது.
ஆனால்‌ என்னுடன்‌ அவர்கள்‌ பழகும்‌ முறைகளுக்கு நான்தான்‌ பொறுப்‌
பாளி. ஒரு நாளும்‌ அவர்களுடன்‌ மனம்‌ விட்டுப்‌ பழகியதில்லை.
தோளில்‌ கையைப்‌ போட்டுக்கொண்டு பேசியதில்லை. பசங்களிடம்‌
சிநேக பாவம்‌ காட்டினால்‌ கண்டிப்பு மறைந்துபோகும்‌ என்று எண்ணம்‌.
அளவாய்ப்‌ பேசிப்‌ பழகினால்‌, பயம்‌ இருக்கும்‌, மரியாதை இருக்கும்‌,
அடங்கி நடப்பார்கள்‌. சிறிது இடம்‌ கொடுத்தால்‌ தலைமேல்‌ ஏறி
உட்கார்ந்து விடுவார்கள்‌ என்று நினைத்திருந்தேன்‌. இந்த விஷயத்தில்‌
மாத்திரம்‌ என்றுமே நான்‌ யாருடைய கருத்தையும்‌ ஒப்புக்‌ கொண்ட
இல்லை. ஸ்கூல்‌ மாஸ்டராகவே இருந்து விட்டேன்‌. அதன்‌ விளைவாகவோ
என்னவோ, எல்லா விஷயங்களையும்‌ வாத்தியார்‌ - மாணவன்‌ என்ற
முறையிலேயே நோக்கும்‌ பழக்கம்‌ வந்துவிட்டது. இதன்‌ காரணமாக
அரசியல்‌ விஷயங்களில்‌ பெரியவர்களைக்‌ குருவாகவும்‌, சிறியவர்களை
மாணாக்கர்களாகவும்‌ பார்க்கிறேன்‌. ஒரு நாளும்‌ 'காம்ரேட்‌' ஆக
வில்லை. ஜிதேன்‌ சிறு வயதில்‌ இருபத்துநாலு மணி நேரமும்‌ அண்ணா
வுடன்‌ தான்‌ இருப்பான்‌. 'கழுக்‌ முழுக்‌'கென்று இருக்கும்‌ இச்‌ சிறுவன்‌
கையில்‌ ஒரு பெரிய தடியை எடுத்துக்கொண்டு தன்‌ தந்தை முன்‌
நடப்பான்‌. கடை, கண்ணி, கோவில்‌ குளம்‌ எல்லா இடங்களுக்கும்‌
கூடவே போவான்‌. மாலை நேரங்களில்‌ நாங்கள்‌ எல்லோரும்‌ அவன்‌
தந்தையுடன்‌ அரட்டையடி த்துக்‌ கொண்டிருக்கும்போது அவனும்‌
கலந்து கொள்வான்‌. என்னுடன்‌ பேசுவான்‌. பிறர்‌ குழந்தைகளிடம்‌
பரிவு காட்டி அவர்களுக்காகச்‌ சாக்லேட்‌, மிட்டாய்‌ வாங்கிப்‌ போகும்‌
நான்‌ என்‌ குழந்தைகளிடம்‌ அசட்டையாக இருப்பது பீலுவின்‌ அம்மா
வுக்குக்கூட ஏதோ வக்கரிப்பாகப்‌ பட்டது.

சாதாரணமாக அதிகம்‌ பேச மாட்டாள்‌. ஆனால்‌ அவளே ஒரு நாள்‌
வாயைத்‌ திறந்து கொட்டி விட்டாள்‌: "சொந்தக்‌ குழந்தைளையும்‌
கொஞ்சம்‌ திரும்பிப்‌ பார்த்தால்‌ என்ன?" சிரித்து மழுப்பிவிட்டேன்‌.
ஆனால்‌ அன்றிலிருந்தாவது குழந்தைகளுடன்‌ கொஞ்சம்‌ ஒட்டுதல்‌
ஏற்படுத்திக்‌ கொண்டிருந்தால்‌ இன்று இந்த நிலை வந்திருக்காது.

பயம்‌, ஒதுங்கிப்‌ போகும்‌ சுபாவம்‌ இவற்றுக்குப்‌ பதிலாகச்‌ சிநேகமும்‌,
அன்பும்‌ இருந்திருக்கும்‌. என்றுமே நீலு பீலுவுக்கு அம்மாவிடந்தான்‌
பற்றுதல்‌. சேர்ந்து உட்கார்ந்து சாப்பிடுவது, மனசில்‌ உள்ளதைப்‌
பகர்ந்து கொள்வது - எல்லாம்‌ இப்பொழுதும்‌ சிறு வயதில்‌
போலவே...பசங்களைப்‌ பற்றி நினைத்தால்‌ முதலில்‌ கண்முன்‌ வருவது
நீலுதான்‌. பிறகு தான்‌ பீலு. பீலுதான்‌ வயதில்‌ மூத்தவன்‌ என்றிருந்‌
தாலும்‌ நீலு ஞாபகந்தான்‌ முதலில்‌ வருகிறது. 'கார்த்திகேயன்‌ ,
கணேஷ்‌' என்றால்‌ கேட்பதற்குச்‌ சரியாகப்‌ படுகிறது. எல்லாக்‌ காரிய
ஆரம்பத்துக்கும்‌ முன்‌ கணேசன்‌ நாமம்‌. ஆனால்‌ முதலில்‌ கணேஷ்‌
என்றும்‌ பிறகு கார்த்திகேயன்‌ என்றும்‌ சொல்லிப்‌ பார்த்தால்‌ ஒரே
மூச்சில்‌ சொல்ல முடிவதில்லை.

சதாசிவ்‌ கொசுவலையை விரிக்க வந்துவிட்டான்‌. நான்‌ ஜபம்‌ செய்ய
உட்காரப்‌ போகிறேன்‌ என்று நினைத்திருப்பான்‌. கொசுத்‌ தொல்லை
இவ்வளவு இருக்கும்போது வலைக்கு வெளியில்‌ உட்கார்ந்து தியானம்‌
செய்ய முடியுமா என்ன? இரவில்‌ தூங்கும்போது கொசுவலை உபயோ
கிப்பதில்லை. இந்த நிலையில்‌ எவ்வளவு முடியுமோ அவ்வளவு தூங்குகிறேன்‌.

கொசுக்கடியைப்‌ பொறுத்துக்‌ கொள்ளும்‌ உடலுரம்‌ கூட இல்லா
விட்டால்‌ நாம்‌ பெரிய காரியங்களை எப்படி சாதிக்கப்‌ போகிறோம்‌?
சதாசிவுக்குச்‌ சைகை காட்டிக்‌ கொசுவலையைக்‌ கீழே விடுவதை நிறுத்தி
விட்டேன்‌. பீலுவுக்குக்‌ கொசுவலை இல்லாதது எவ்வளவு அசெள
கரியம்‌! இன்று திங்கட்கிழமை, மெளன விரத நாள்‌. மகாத்மாஜி
ஆத்ம சக்திக்காகச்‌ செய்கிறார்‌. அவர்‌ நல்லதென நினைத்துச்‌ செய்வதை
நாமும்‌ செய்ய முடியாதா?

முன்பெல்லாம்‌ திங்கட்கெமைகளில்‌ மாலைகளில்‌ பிரார்த்தனைக்குப்‌
பிறகு உபவாசத்தை முடிப்பேன்‌. சாப்பாட்டுக்குப்‌ பிறகு மெளன
விரதமும்‌ முடிவடையும்‌. இதை மனசில்‌ கொண்டுதான்‌ சதாசிவம்‌
என்‌ தியானத்துக்கு ஏற்பாடு செய்திருக்கிறான்‌ . மிகவும்‌ நல்ல பையன்‌.
சதாசிவ்‌ சத்தியமாகவே சதாசிவன்‌ தான்‌. சில வருஷத்துக்கு முன்பு,
துணியில்‌ தன்னிறைவு என்ற பிரக்ஞையில்‌ கையொப்பமிட்ட
நாளிலிருந்து பிரதி தினமும்‌ ஆயிரம்‌ கஜம்‌ நூலாவது நூற்கிறான்‌.

மேல்‌ வகுப்பு வார்டு விசாலமான ஹால்‌. இதில்‌ முப்பத்துநாலு
கைதிகள்‌ இருக்கின்றனர்‌. பத்தொன்பது பேர்‌ செக்யூரிட்டி கைதிகள்.
பதினைந்து பேர் அரசியல்‌ கைதிகள்‌. இவர்களில்‌ சிலர்‌ தண்டனை
விதிக்கப்பட்டவர்கள்‌ . மற்றவர்கள்‌ மேலே வழக்குகள்‌ நடந்து கொண்‌
டிருக்கின்றன. வார்டு நடுவில்‌ கதவுக்கு அருகில்‌ என்‌ இடம்‌. அறையின்‌
நடுவில்‌ போவோர்‌ வருவோருக்காக வழி. இரு பக்கத்திலும்‌ சுவரை
ஒட்டிக்‌ கட்டில்கள்‌. ஒவ்வொரு கட்டிலின்‌ மேலும்‌ ஒரு கொசுவலை,
பக்கத்தில்‌ ஒரு மேசை நாற்காலி, புத்தகங்கள்‌ வைக்கும்‌ ஷெல்‌ஃப்‌.
முக்கால்வாசிக்‌ கட்டில்களுக்குப்‌ பக்கத்தில்‌ தரையில்‌ ஒரு கம்பளி
விரிப்பு, மேசைகள்‌ மேல்‌ ஒரே மாதிரியான மேசை விரிப்பு. அதன்‌
மேல்‌ கண்ணாடி , சீப்பு, இத்தியாதி. இரும்புக்‌ கம்பிகள்‌ , பூட்டுச்‌ சாவி,
வார்டர்களின்‌ முகங்கள்‌ கண்ணில்‌ படாவிட்டால்‌ இதைச்‌ சிறைச்சாலை
யாகவே எண்ண முடியாது. ஏதோ காலேஜ்‌ மாணவர்கள்‌ ஹாஸ்டல்‌
மாதிரி தோன்றும்‌.

சென்ற ஆகஸ்டு மாதத்தில்‌ ஹரிஹர்ஜியும்‌ அவன்‌ தந்தை குடுகுடுக்‌
கிழவனும்‌ அண்டர்ட்ரயல்‌ கைதிகளாக இங்கே கொண்டு வரப்‌
பட்டார்கள்‌. ஹரிஹர்ஜியின்‌ தந்தை இது ஏதோ தர்ம சத்திரம்‌ என்று
நினைத்துக்கொண்டு விட்டார்‌. ஜெயில்‌ என்பது வேறெங்கோ இருப்ப
தாகவும்‌, போலீசார்‌ இங்கிருந்து பிறகு தான்‌ அங்கு அழைத்துச்‌
செல்வார்கள்‌ என்றும்‌ எண்ணிக்‌ கொண்டிருந்தார்‌. கிழவர்‌ ஒரு தரம்‌,
எப்போ ஜெயிலுக்கு அழைத்துச்‌ செல்வார்கள்‌? என்று கேட்டே
விட்டார்‌. இதற்குப்‌ பிறகு சில தினங்களுக்குள்ளேயே இவரை
விடுதலை செய்துவிட்டனர்‌ ,

1921-22-இல்‌ நான்‌ வந்திருந்த ஜெயிலுக்கும்‌ இப்போதைய ஜெயி
லுக்கும்‌ ஆகாசத்துக்கும்‌ பாதாளத்துக்கும்‌ உள்ள வித்தியாசம்‌.
அப்போது நான்‌ இருந்த சாதாரணக்‌ கைதிகளின்‌ வகுப்பில்‌ எல்லாக்‌
கைதிகளும்‌ வேலை செய்தாக வேண்டும்‌ . சர்க்காருக்கு ஸலாம்‌ போட
வேண்டும்‌ என்ற விதியின்‌ காரணமாக எவ்வளவு அமர்க்களம்‌!
எங்கே போனாலும்‌ 'மேட்‌'டின்‌ கா, கா என்ற குரல்‌ காதில்‌ விழும்‌,
"இரட்டை வரிசையில்‌ போ..." கக்கூஸிற்குப்‌ போனாலும்‌ இந்த
இரட்டை வரிசை தான்‌. எல்லார்‌ கையிலும்‌ ஒரே மாதிரியான
இரும்புக்‌ குவளை. சாப்பாடு கீப்பாடு எல்லாவற்றுக்கும்‌ இந்தக்‌ குவளை
யைத்தான்‌ உபயோகித்துக்‌ கொள்ள வேண்டும்‌. எடுத்ததெற்‌
கெல்லாம்‌ சங்கிலிப்‌ பிணைப்பு, கைவிலங்கு, சாக்குத்துணி உடுப்பு
போன்ற தண்டனைகள்‌. இவற்றையெல்லாம்‌ இன்றைய
நிலையுடன்‌ ஒப்பிட முடியுமா? ஜெயிலில்‌ நடந்து திரிதல்‌, சாப்பாடு,
தங்குதல்‌ ஆகிய பலவற்றில்‌ வசதிகள்‌ அதிகரித்திருப்பதன்‌ பின்னால்‌
எத்தனை வீரர்களின்‌ ஆச்சரியமூட்டும்‌ தியாகங்கள்‌ பொதிந்து கிடக்‌
கின்றன! இந்த அதிகாரிகளின்‌ மனப்போக்குத்தான்‌ என்ன விசித்திரம்‌!
எனக்கு உயர்‌ வகுப்பு, என்‌ மனைவிக்கு உயர்வகுப்பு. ஆனால்‌ என்‌ மகன்‌
பீலுவுக்கு மூன்றாம்‌ வகுப்பு.

சர்க்காவை வைத்துக்கொண்டு உட்கார்ந்தால்‌ என்ன? மனத்தின்‌
சஞ்சலத்தைச்‌ சமாதானப்படுத்துவதற்கு இதுவே சிறந்த சாதனம்‌.
ஒரே மன நிலையுடன்‌ சில கணங்கள்‌ சர்க்காவைச்‌ சுற்றினால்‌, நரம்பின்‌
துடிப்பு கொஞ்சம்‌ கொஞ்சமாகத்‌ தணிந்துவிடுகிறது. டாக்டர்கள்‌
சிரிக்கலாம்‌. சோஷலிஸ்டுகள்‌ நம்பாமல்‌ இருக்கலாம்‌. ஆனால்‌ நான்‌
அநுபவத்திலிருந்து சொல்கிறேன்‌. சர்க்காவைத்‌ திறந்து வைத்துக்‌
கொண்டு உட்கார்ந்தேன்‌ . சதாசிவ்‌ ஏதோ சொல்வதற்காக நின்று
கொண்டிருக்கிறான்‌. என்னவென்று கண்ணால்‌ கேட்டேன்‌. அவன்‌
தயக்கத்துடன்‌, "நாங்கள்‌ சில பேர்‌, உங்களுடன் 'நூற்பு பக்ஞம்‌'
செய்ய விரும்புகிறோம்‌. உங்களுக்கு இதனால்‌ ஒரு தொந்தரவும்‌
இருக்காதே?" என்றான்‌. தலையை அசைத்து அனுமதி கொடுத்தேன்‌.
இன்றையப்‌ பசங்கள்‌ இவ்வளவு 'ஃபார்மல்‌' ஆக இருக்கிறார்களே!
விசித்திரமாய்‌ இருக்கிறது. ஒன்றாய்‌ உட்கார்ந்து ராட்டை சுழற்று
வதில்‌ தான்‌ எத்தனை இன்பம்‌! உங்கள்‌ மனசும்‌ இப்படியே என்றால்‌
நல்லதாயிற்று. என்‌ அனுமதிக்கு என்ன தேவை? இது தானே நான்‌
விரும்புவது! உங்களைப்‌ பற்றித்தான்‌ எனக்குக்‌ கவலை. இந்தச்‌ சோஷ
லிஸ்டுகள்‌ எல்லாரும்‌ தங்கள்‌ கட்சியில்‌ உங்களைச்‌ சேர்த்துக்‌ கொள்வ
தற்காக அந்தப்‌ பக்கத்தில்‌ உட்கார்ந்திருக்கிறார்கள்‌. உங்கள்‌ மீது
நம்பிக்கை எப்படி உண்டாகும்‌?

அன்றொரு நாள்‌ மாலையில்‌ நடக்கும்‌ பிரார்த்தனை மாதிரி காலையில்‌
வைத்துக்‌ கொண்டால்‌ என்னவென்ற பேச்சு வந்தபொழுது எவ்வளவு
அசிங்கமாய்ப்‌ போய்விட்டது! மேஹார்‌ சந்த்‌ முதற்கொண்டு என்‌
எதிரில்‌ கேலி செய்யத்‌ தொடங்கினார்‌. "பத்தணா படியில்‌ இரண்டு
வேளை பிரார்த்தனை எப்படி முடியும்‌? படியை ஒண்ணேகால்‌ ரூபாய்‌
ஆக்கினால்‌ இரண்டு வேளை பிரார்த்தனை செய்யத்‌ தயார்‌. விலைவாசி
அதிகமானதால்‌ விரைவிலேயே படியைப்‌ பத்தணாவிலிருந்து பன்னிரண்‌
டணாவாக உயர்ந்தப்‌ போதிறார்கள்‌ என்று கேள்விப்பட்டேன்‌.
இப்படி நடந்தால்‌ ஒரு வாரத்தில்‌ ஒரு தடவை காலைப்‌ பிரார்த்தனைக்கு
ஒத்துக்‌ கொள்ளக்கடும்‌" என்று சொல்லி, ஹி, ஹி என்று சிரித்தார்‌.
பிரார்த்தலை வேண்டாமென்றால்‌ வேண்டாம்‌. இப்படி அதைக்‌ கேலிக்‌
கூத்தாக்க வேண்டுமா? நீங்கள்‌ எல்லாரும்‌ காந்தியின்‌ சிஷ்யர்கள்‌.
சத்யாக்கிரகிகள்‌. நாஸ்திகர்கள்‌ அல்லவே? இம்மா திரி எல்லா விஷயங்‌
களிலும்‌ கேலியாகப்‌ பேசினால்‌ சோஷலிஸ்டுகள்‌ தங்கள்‌ மனத்தில்‌
தோன்றியபடி பேசுவதைக்‌ குற்றம்‌ சொல்வானேன்‌?

சதாசிவ்‌, மேஹர்சந்த்‌ இருவரும்‌ வரிசையாக ஜமக்காளங்களை விரிக்‌
கின்றனர்‌. என்னுடைய இடம்‌ வார்டின்‌ நடுமத்தியில்‌. அறையில்‌
நுழைந்து இடதுபக்கம்‌ திரும்பினால்‌ மகாத்மாஜியின்‌ பக்தர்களின்‌
கூட்டம்‌. அதாவது காங்கிரஸில்‌ பெரும்பான்மையினர்‌. இவர்களைத்‌
தவிர அந்தப்‌ பக்‌கதில்‌ இருப்பது ஒரு கம்யூனிஸ்டு, ஒரு கிஸான்‌ சபா
அங்கத்தினன்‌. இந்‌ இருவரையும்‌ அரசாங்கம்‌ ஏன்‌ கைது செய்து
வைத்திருக்கிறது எனபது அவர்களுக்கே தெரியாது. இவர்கள்‌ நிகழ்ந்து
கொண்டிருக்கும்‌ யுத்தத்தில்‌ மனப்பூர்வமாகச்‌ சர்க்காருடன்‌
ஒத்துழைக்க விரும்புகின்றனர்‌. வலப்‌ பக்கத்தில்‌ சோஷலிஸ்டுகளும்‌
பார்வர்டு பிளாக்காரர்களும்‌ இருக்கின்றனர்‌. நடுவில்‌ நான்‌,
"பஃபர்." ஜெயிலதிகாரிகள்‌ வேண்டுமென்றே இத்தகைய ஏற்‌
பாட்டைச்‌ செய்யலில்லை. அவரவர்‌ செளகரியப்படி மாற்றி மாற்றிக்‌
கடைசியில்‌ இவ்வண்ணமாய்‌ அமைந்தது. வார்டுக்குள்‌ நுழைவதற்
கான கதவை அடுத்து எனது ஸீட்‌. கதவுக்கு முன்னால்‌ பெரிய
வெற்றிடம்‌. இது நுழையும்‌ வழிக்கு நேராக இருக்கறது. எதிரில்‌
அதற்கு மேல்‌ புறாக்கள்‌ வசிக்கின்றன. அதனால்தான்‌ அங்கே கட்டில்கள்‌
போடுவதில்லை.

இந்த இடத்தில்‌ தான்‌ எல்லாரும்‌ ஜமக்காளத்தை விரித்துச்‌
சர்க்காக்களைக்‌ கொண்டு வந்து உட்காருகின்றனர்‌. ராமச்சந்திர்‌,
கிஷன்தேவ்‌, ஹரிஹரர்‌, ராம்தேனி, சதாசிவ்‌, ராம்சரன்‌, பூஷன்‌
பிரஸாத்‌, ராம்லோசன்‌, மேலூர்‌ சந்த்‌. ராம்தேனியைத்‌ தவிர மற்ற
வர்கள்‌ 'எரவாடா' சர்க்காவை உபயோகிக்கின்றனர்‌. ராம்தேனி
ஜெயிலுக்கு வந்த பிறகுதான்‌ சர்க்காலில்‌ நூற்கக்‌ கற்றுக்‌ கொண்டிருக்‌
கிறான்‌, தண்டனையில்‌ 'ரெமிஷன்‌' (தள்ளுபடி) பெறுவதற்காக.
போலீஸ்‌ ஸ்டேஷனைக்‌ தாக்கியது, கிராம நில தஸ்தாவேஜிகள்‌
ஆபீஸைக்‌ கொளுத்தியது ஆகிய இரண்டு குற்றங்களுக்காகப்‌ பாவம்‌,
அவனைப்‌ பன்னிரண்டு வருஷங்கள்‌ தீட்டிவிட்டார்கள்‌! ஜெயிலில்‌ நூல்‌
நூற்கும்‌ வேலை கொடுத்திருக்கிறார்கள்‌ .

அதன்‌ காரணமாகத்தான்‌ அவன்‌ முன்னால்‌ பெரிய "பீஹார்‌ சர்க்கா"
இரண்டு பேர்‌ இடத்தை அடைத்துக்‌ கொண்டிருக்கிறது. முதலில்‌
ராம்தேனி தான்‌, "ஜெயிலில்‌ வேலை செய்வதற்குத்‌ தயார்‌, வேலை
கொடுங்கள்‌ " என்று சூப்பிரண்டைக்‌ கேட்டுக்‌ கொண்டபோது மற்ற
அரசியல்‌ கைதிகள்‌ அவனை, 'பகிஷ்காரம்‌' செய்ய வேண்டும்‌ என்று
ஆரம்பித்தார்கள்‌. அரசியல்‌ கைதி வேலை செய்வதாவது என்பது
அவர்கள்‌ ஆட்சேபம்‌. ஆனால்‌ சில தினங்களுக்குப்‌ பிறகு அவனுடன்‌
மற்றவர்கள்‌ பேச்சு வார்த்தைகள்‌ ஆரம்பித்ததைக்‌ கவனித்தேன்‌.
சர்க்காக்களைக்‌ கொண்டு வந்து எல்லாரும்‌ உட்கார்ந்த உடனேயே,
வலப்‌ பக்கத்திலிருந்து யாரோ ஒருவன்‌ சர்க்காவின்‌ சுழல்‌ சத்தத்தைப்‌
போலவே வாயால்‌ ஒலி எழுப்பி நையாண்டி செய்கிறான்‌. இரண்டு
மூன்று பேர்கள்‌ சிரிக்கிறார்கள்‌. வேறு யார்‌? சுக்லாவாகத்தான்‌
இருக்கும்‌. சுக்லால்‌ இல்லை. காம்ரேட்‌ சுக்லால்‌. சே, இது நினைவே
இருப்பதில்லை. நல்ல 'மிமிக்‌' இந்தப்‌ பயல்‌.

இரண்டு கெரோரசின்‌ விளக்குகளின்‌ ஒளியில்‌ இவ்வளவு பேர்‌ நூற்க
முடியுமா என்ன? ஆனால்‌ இதற்கு மேல்‌ வெளிச்சத்துக்கு எங்கே
போவது? யுத்தத்தின்‌ காரணமாகக்‌ கெரோசின்‌ ரேஷன்‌ குறைக்கப்பட்டு
விட்டது. தலா ஒரு அவுன்ஸ்‌ எண்ணெய்‌ ரேஷன்‌ என்று நினைக்கிறேன்‌ .
இதனால்தான்‌ இரண்டு மூன்று பேர்கள்‌ சேர்ந்து ஒரு விளக்கை உப
யோகிக்கிறோம்‌. வார்டிற்கு வெளியே ஓர்‌ எலெக்டிரிக்‌ விளக்கு
எரிகிறது. வார்டுக்கு உள்ளேயும்‌ சில பல்புகளுக்கு ஏற்பாடு செய்து
விட்டால்‌ என்ன குடிமுழுகிப்‌ போய்விடும்‌? சர்க்காரின்‌ மனசே
எனக்குப்‌ புரிவதில்லை.

எலக்ட்ரிக்‌ லைட்‌ வசதி ஏற்படுத்திக்‌ கொடுத்தால்‌ கைதிகள்‌ தற்‌
கொலை செய்து கொள்ளும்‌ வாய்ப்புகள்‌ அதிகமாகிவிடும்‌ என்ற
பயமாம்‌ இவர்களுக்கு! எல்லோரும்‌ தற்கொலை செய்து கொள்வதற்‌
காகத்‌ துடித்துக்‌ கொண்டிருக்கிற மாதிரி! இதன்‌ காரணமாகவே
ஜெயிலில்‌ உள்ள எல்லாப்‌ பழைய கிணறுகளும்‌ கெட்டியான மரப்பல
கைகளால்‌ மூடப்பட்டுள்ளன. எத்தனையோ கைதிகள்‌ எவ்வளவு
தடவைகளில் இந்தக்‌ கிணறுகளில்‌ குதித்து உயிரைவிடப்‌ பார்த்திருக்‌
கின்றனர்‌.

சில நாட்களுக்கு முன்னால்‌ ஒரு சிலர்‌ வயிற்றுப்போக்கு உபாதையால்‌
பீடிக்கப்பட்ட போது, நான்‌ டாக்டரிடம்‌ சொன்னேன்‌, ஒரு பாட்டில்‌
எலக்டராலிடிக்‌ குளோரின்‌ கொடுத்தால்‌ இந்த வார்டில்‌ நாங்கள்‌
அனைவரும்‌ அதைக்‌ குடிநீரில்‌ கலந்து விதிப்படி உபயோக்கிறோம்‌
என்று. நானே கவனித்துச்‌ செய்கிறேன்‌ என்றேன்‌. உடனே டாக்டர்‌
என்னைப்‌ பார்த்துக்‌ கை கூப்பி, "மன்னிக்கணும்‌ பெரியவரே! இந்த
மாதிரி வேண்டுகோளை என்கிட்டே கொண்டு வராதீர்கள்‌. பென்ஷன்‌
வாங்க இன்னும்‌ மூன்று வருஷம்‌ தான்‌ இருக்கிறது. முன்னரே இரு
முறை டிபார்ட்மெண்டில்‌ என்மேல்‌ நடவடிக்கை எடுத்துவிட்டார்கள்‌ .
ஒரு தடவை யாரோ ஒருத்தன்‌ உடம்புக்குத்‌ தடவும்‌ தைலத்தைக்‌
குடித்து விட்டான்‌. இன்னொருவர்‌ பினாயிலைக்‌ குடித்துவிட்டார்‌. என்‌
னிடம்‌ 'எக்ஸ்பிளனேஷன்‌' கேட்டுவிட்டார்கள்‌, இவ்வளவு பினாயில்‌
கைக்கு எங்கிருந்து கிடைத்தது என்று? இந்த டிபார்ட்மெண்டில்‌
தர்மம்‌, நியாயம்னு ஏதாவது இருக்கா, என்ன?"

பல சர்க்காக்களின்‌ நானாவிதமான சப்தம்‌ ஒரே சமயத்தில்‌ சேர்ந்‌
தாற்போலக்‌ கேட்பது மிகவும்‌ சந்தோஷமாக இருக்கிறது. வெகு
உயரத்தில்‌, ஏரோப்ளேன்‌ பறந்து செல்வது போன்ற சப்தம்‌. பொன்‌
மயமான பாரதத்தை நோக்கிச்‌ செல்லும்‌ பாதையில்‌ நான்‌ தனித்து
நிற்கவில்லை. இவர்கள்‌ ஏதோ இத்தனை கஜம்‌ நூல்‌ நூற்கிறார்கள்‌ என்று
இல்லை. சர்க்காவில்‌ பிராணனையே பிரதிஷ்டை செய்திருக்கிறார்கள்‌ .

ராமராஜ்யத்தை மீண்டும்‌ நிறுவும்‌ அஸ்திரம்‌ இது தான்‌.
ராம ராஜ்யம்‌ அன்பு ராஜ்யம்‌. மறுமலர்ச்சி கொணரும்‌ ராஜ்யம்‌.
மக்கள்‌ ஹிம்சையையும்‌ துவேவத்தையும்‌ மறந்து விடுவார்கள்‌.
உழைப்பால்‌ உயர்ந்து, சுகமாய்‌ உண்டு களித்திருப்பார்கள்‌. ஒரு
வருக்கும்‌ ஒரு குறையும்‌ இருக்காது. ஒவ்வொரு கொட்டிலிலும்‌ பசு,
ஒவ்வொரு குதிரிலும்‌ தானியம்‌. எவ்வளவுக்கெவ்வளவு அதிக கஜம்‌
நூற்கிறோமோ, அவ்வளவுக்கவ்வளவு லட்சியத்தின்‌ அருகில்‌ செல்வோம்‌.
ஒவ்வொருவரும்‌ மற்றவருக்கு உதவி புரிவர்‌. தனவான்‌ தன்‌ நிலத்தை
ஏழைக்களிப்பான்‌ , கிராமங்கள்‌ தங்கள்‌ சேவைகளுக்கு வெளி உதவியை
நாட வேண்டாம்‌. ஏழைகளைச்‌ சுரண்டும்‌ வழிகளெல்லாம்‌ அடைக்கப்‌
பட்டு விடும்‌. மற்றவர்கள்‌ கையை எதிர்பார்த்தால்‌ தானே சுரண்ட
லுக்கு வாய்ப்புக்‌ கிடைக்கும்‌? சேர்ந்து 'நூற்கும்‌ யக்ஞம்‌' செய்யும்‌
போதுதான்‌ என்னைப்‌ போலவே பலரும்‌ நினைக்கின்றனர்‌ என்று தெரி
கிறது. கூட்டம்‌ கூட்டமாய்‌ அரசியல்‌ தொண்டர்கள்‌ எங்கள்‌ வழி
யினின்றும்‌ நீங்கிச்‌ செல்கின்றனர்‌. புரிந்ததோ, புரியவில்லயோ?
உடன்பாடு உண்டோ, இல்லையோ? சோஷலிஸ்டு ஆவதுதான்‌ புது
'பேஷனாகிவிட்டது' நீலு, பீலுவைத்தான்‌ எடுத்துக்‌ கொள்ளு
வோமே!

1930-லிருந்து 1932 வரை எத்தனை ராட்டைகள்‌ சுற்றியிருப்பார்கள்‌ !
எத்தனை விதமான சர்ச்சைகள்‌! அப்போது அவர்கள்‌ வளர்ந்து வந்த
சூழ்நிலையை நினைவு கூர்ந்தால்‌ அவர்கள்‌ தங்களுடைய உயரிய ஆதாசங்களை ஒரு நாள்‌ விட்டுவிடுவார்கள்‌ என்று என்னால்‌ ஒருக்காலும்‌
எதிர்பார்த்து இருக்க முடியாது. என்னுடைய இவ்வழியில்‌ இன்னமும்‌
எஞ்சி நிற்கும்‌ சிலரும்‌ பிரிந்து சென்றுவிட்டால்‌, "என்‌ வழி சரிதானா?"
என்று எனக்கே சந்தேகம்‌ வந்துவிடக்கூடும்‌.

சொந்த நாட்டின்‌ வேதம்‌, புராணம்‌, முனிரிஷி, இதிகாசம்‌ எல்‌
வாம்‌ போய்விட்டன. எல்லோர்‌ கண்ணும்‌ ரஷ்யாவின்‌ மேல்‌.
ஏண்டா , ரஷ்யா என்ன உன்‌ சொந்த நாட்டைவிட உயர்வா? அயல்‌
நாட்டுச்‌ சரித்திரத்தை நாங்களும்‌ படித்திருக்கிறோம்‌. மாஜினி,
கரிபால்டி, வாஷிங்டன்‌, கோஷுத்‌ ஆகியோரின்‌ அமரக்‌ கதைகள்‌ எங்களை
யும்‌ மயிர்‌ கூச்செறிய வைத்திருக்கின்றன. அவர்களுடைய கீர்த்தி,
நாங்கள்‌ மாணவர்களாக இருந்த காலத்தில்‌ எங்களை உற்சாகமூட்டி
யிருக்கிறது. ஆனால்‌ அதற்காக நாங்கள்‌ வீர சிவாஜியின்‌ கதையை
மறக்கவில்லை. விவேகானந்தரின்‌ மொழிகளை விடுத்து மார்க்ஸின்‌
தப்புகளில்‌ மாட்டிக்‌ கொள்ளவில்லை. மகாத்மாவை விட ஸ்டாலினை
உயர்ந்தவர்‌ என்று சொன்னால்‌ ஒத்துக்கொள்ள முடியாது. அயல்‌
நாட்டாரின்‌ எழுத்தைப்‌ படிக்க வேண்டாமென்று சொல்லவில்லை.
நன்றாய்ப்‌ படியுங்கள்‌. நாங்களும்‌ தான்‌ பென்தம்‌, ஸ்பென்சர்‌, மில்‌
ஆகியவர்களைப்‌ படித்தோம்‌. ஆனால்‌ அதற்காக நம்‌ சொந்த
சரித்திரத்தை ஒரேயடியாய்‌ மறந்து விட்டோமா என்ன?

பீலு முதலில்‌ காங்கிரஸ்‌ சோஷலிஸ்டு பார்ட்டியில்‌ சேர்ந்தபோதே
அவனுக்கு இதையெல்லாம்‌ நான்‌ விளக்கியிருந்தால்‌, இப்படி நேர்ந்‌
திராது. நீலுவைக்‌ கட்டுப்படுத்தி இருந்தால்‌, அவனும்‌ கையை
விட்டுப்‌ போயிருக்க மாட்டான்‌. காதை இழுத்தால்‌ தலையும்‌ கூடவே
வருகிறது. அண்ணன்‌ எது செய்தாலும்‌ நல்லதோ, கெட்டதோ,
புரிந்ததோ, புரியவில்லயோ, அதையெல்லாவற்றையும்‌ அப்படியே
காப்பி அடிப்பான்‌ நீலு. ஆனால்‌ பலவந்தப்படுத்தி யாரையும்‌, எந்தக்‌
கொள்கையையும்‌ ஒப்புக்கொள்ளச்‌ செய்ய முடியுமா என்ன? அதுவும்‌
புத்திசாலிகளை. பீலு வயது வந்த பிள்ளை. கட்டாயப்படுத்தி அவனை
அடக்க முடியுமா என்ன? முடியுமென்றாலும்‌ எதற்காக? அவன்‌
கொள்கை என்‌ கொள்கையுடன்‌ ஒத்துப்போகவில்லை என்பதற்காகவா?
அவன்‌ தனித்துவத்திற்கு நான்‌ இவ்வளவு கூட மரியாதை கொடுக்கா
விட்டால்‌ நான்‌ பின்பற்றுகிற வழியின்‌ பொறுமையும்‌ மதபேதத்தை
மதிக்கும்‌ தன்மையும்‌ என்னவாவது? அவர்கள்‌ ஒன்றும்‌ அறியாப்‌
பிள்ளைகள்‌ அல்ல. நான்‌ புரியவைக்க முற்படுவதைத்‌ தாங்களாகவே
சிந்தித்துப்‌ பார்க்க மாட்டார்களா என்ன? அவர்கள்‌ என்‌ கொள்கை
யோடிசைந்த அரசியல்‌ சூழ்நிலையுள்ள ஆசிரமத்தில்‌ தானே வளர்ந்திருக்‌
கிறார்கள்‌? இந்தக்‌ கொள்கையின்‌ சூட்சுமமான பேதா பேதங்களை
அறிந்தவர்கள்‌. இவற்றைப்பற்றி எத்தனை சர்ச்சைகள்‌! எத்தனை
முறைகள்‌, எத்தனை இடங்களில்‌ கேட்டிருக்கிறார்கள்‌! பீலு மூன்று
மாதம்‌ சபா்மதி ஆசிரமத்திலேயே இருந்திருக்கிறான்‌. மகாத்மாவின்‌
பாதங்களைத்‌ தொட்டு வணங்கும்‌ வாய்ப்பு பீலு, நீலு இருவருக்கும்‌
கிடைத்திருக்கிறது. பூர்ணியா ஆசிரமத்தில்‌ மகாத்மாஜியுடன்‌ கூடப்‌
போட்டோவும்‌ எடுத்துக்‌ கொண்டிருக்கிறார்கள்‌. சில நாட்களுக்கே
யானாலும்‌, மகாத்மாவுடன்‌ பழகிய இவர்கள்‌ மேல்‌ அவருடைய சாயல்‌
கொஞ்சமாவது பட்டிருக்கவேண்டும்‌. அப்படிப்‌ பட்டிருக்காவிட்டால்‌
அதற்கு பிறகு அவர்களை நான்‌ மாற்ற முயல்வது அதிகப்பிரசங்கித்‌
தனமாகும்‌.

நான்‌ கவர்மென்ட்‌ ஸ்கூல்‌ ஹெட்மாஸ்டர்‌ வேலையை விட்டுவிட்டு
அரசியல்‌ தளத்திற்கு வந்தபொழுது யாருடைய பேச்சையாவது
கேட்டேனா? உலகம்‌ முழுவதும்‌ என்னைத்‌ தடுத்தது. டி.பி.ஐ. என்‌
ராஜீநாமாக்‌ கடிதத்தை மறைத்து வைத்துக்கொண்டு புத்திமதி
சொல்ல என்னைக்‌ கூப்பிட்டனுப்பினார்கள்‌. பாட்னாவில்‌ அவருடைய
வீட்டில்‌ அந்த ஆங்கிலேயரைப்‌ பார்க்கப்‌ போயிருந்தேன். துரையின்‌
பியூன்‌ வரைக்கும்‌ என்‌ ராஜீநாமா விஷயம்‌ தெரிந்து போயிருந்தது.
முன்பெல்லாம்‌ துரையைப்‌ பார்ப்பதற்குக்‌ கார்டு கொடுத்தனுப்பு
முன்‌ பியூனுக்கு இனாம்‌ கினாம்‌ கொடுத்துத்‌ திருப்தி செய்ய வேண்டி
யிருக்கும்‌. எவ்வளவு அலட்சியமாய்‌ இருப்பான்‌! இப்பொழுது கை
கூப்பி, காலைத்‌ தொட்டு வணங்குகிறான்‌. "மாஸ்டர்‌ ஸாகேப்‌! காங்‌
கிரஸில்‌ சேர்ந்துட்டங்க என்று காதில்‌ விழுகிறதே!" என்கிறான்‌.
என்னிடம்‌ அவனுக்குள்ள மரியாதை, எனக்காக ஏதாவது செய்வதற்‌
கான வாய்ப்புக்‌ கிடைத்ததில்‌ அவனுக்கு ஏற்பட்ட சந்தோஷம்‌, நன்றி
இவையெல்லாம்‌ அவன்‌ முகத்தில்‌ காண முடிந்தன.

"எனக்கும்‌ சுதேசி பார்ட்டியில்‌ சேர்ந்து உங்களுக்குச்‌ சேவை
செய்யவேண்டும்‌ என்றுதான்‌ ஆசை. பையன்‌ வருகிற வருஷத்தில்‌
மிடில்‌ ஸ்கூல்‌ பரீட்சை எழுதிவிடுகிறான்‌. அதன்‌ பிறகு, துரைகிட்டே
சொல்லி அவனுக்கு ஒரு வேலைக்கு ஏற்பாடு செய்து விட்டேனானால்‌,
நானும்‌ காங்கிரஸ்லே சேர்ந்துடுவேன்‌" என்றான்‌. டி. பி. ஐ.க்கு
என்‌ மேல்‌ நல்ல மதிப்பு. பி. டி. படித்தபோது அவர்தாம்‌
எங்கள்‌ காலேஜ்‌ பிரின்ஸிபாலாக இருந்தார்‌. கைலாகு கொடுத்து
உட்கார வைத்தார்‌. குரு, சிஷ்ய பாவத்திலேயே பேச்சுவார்த்தை
நடந்தது. மேல்‌ அதிகாரியும்‌ ஊழியனும்‌ பேசும்‌ தோரணை இல்லை.
நான்‌ கிளம்பும்‌ சமயத்திலும்‌ அவர்‌, "ஸன்யால்‌, தவறு செய்கிறாய்‌.
இன்னுமொரு முறை யோசனை செய்‌!" என்றார்‌. "இவ்வளவு நாள்‌
தான்‌ தவறு செய்து வந்தேன்‌. இனிமேல்‌ இல்லை" என்று பதில்‌
சொல்லிவிட்டு வந்கேன்‌. எங்கள்‌ பேட்டையிலே வசிக்கும்‌ மித்திர்‌
என்ற பெரியவர்‌ காளி கோயிலின்‌ பின்புறத்துச்‌ செங்கல்‌ சூளைக்கு
என்னை அழைத்துப்‌ போய்‌ மிக்க வேதனையுடன்‌ எனக்கு உபதேசித்தார்‌.
"ஏன்‌ இந்த ரகளையில்‌ எல்லாம்‌ மாட்டிக்கொள்கிறாய்‌? கல்யாணம்‌
செய்து கொண்டிருக்கிறாய்‌; மனைவி, குழந்தைகள்‌ வேறே இருக்கு .
ஒரேயடியாய்‌ முன்னே பின்னே பார்க்காமல்‌ இப்படிக்‌ குதிப்பது
நல்லதா? பாரதம்‌ முழுவதற்கும்‌ சுதந்தரம்‌ கிடைத்தால்‌ பூர்ணியா
வுக்கும்‌ கிடைத்துவிட்டுப்‌ போகிறது. இந்தச்‌ சிறு இடம்‌ விட்டுப்‌ போய்‌
விடாது" என்றெல்லாம்‌ எடுத்துரைத்தார்‌.

எவ்வளவு பேர்‌ எவ்வளவு விதத்தில்‌ தங்கள்‌ கருத்துக்களைத்‌ தெரிவித்‌
தார்கள்‌! யாருடைய பேச்சையாவது நான்‌ காது கொடுத்துக்‌
கேட்டேனா? இந்த வழியில்‌ வருவதற்கு முன்‌ யாருடனாவது விவாதித்‌
தேனா? ஒரே ஒரு நபரைத்தான்‌ கேட்டேன்‌: பீலுவின்‌ அம்மாவை.
அதுவும்‌ கேள்வி என்று சொல்வதற்கில்லை. என்‌ சங்கல்பத்தை உறுதி
செய்து கொண்டபின்‌, வெளிப்படுத்திய அறிவிப்பு. அவள்‌ என்ன
நினைத்தாளோ தெரியாது. அவள்‌ சொன்னது: "உங்களுக்கு எது
நல்லது என்று தோன்றுகிறதோ, செய்யுங்கள்‌. பொம்மனாட்டிகளுக்கு
என்ன தெரியும்‌?" நான்‌ யாருடைய அபிப்பிராயத்தையும்‌ கேட்டு
நடக்கவில்லை. எனக்குச்‌ சரியென்று பட்டதைச்‌ செய்து வந்து கொண்‌
டிருக்கிறேன்‌. இப்படியிருக்கும்போது பீலு போன்றவர்கள்‌ ஏன்‌ என்‌
அபிப்பிராயத்கைக்‌ கேட்டு நடக்க வேண்டும்‌?

ஏதோ ஒரு சர்க்காவிலிருந்து மாட்டு வண்டி சக்கரத்திளிருந்து எழும்‌
சப்தம்‌ போல்‌, 'க்ரிச்‌, க்ரீச்‌' என்ற சப்தம்‌ கேட்கிறது. திரும்பத்‌
திரும்ப முடிவில்லாமல்‌ எழும்‌ இந்த ஒளி காதைத்‌ துளைக்கிறது.
சிமெண்டுத்‌ தரைமீது இரும்புப்‌ பாத்திரத்தை இழுப்பது போல்‌ கர்ண
கடூரமாக இருக்கிறது. மிருதுவான கையில்‌ உப்புக்‌ காகிதத்தைத்‌
தேய்ப்பது போல்‌ இருக்கிறது. ஜெயிலுக்கு வருவதற்கு முன்‌ என்னிடம்‌
இந்த நரம்புத்‌ தளர்ச்சியை நான்‌ உணர்ந்ததில்லை. என்‌ நரம்புக்‌
கோளங்கள்‌ எதையும்‌ தாங்கும்‌ என்று கர்வப்பட்டுக்‌ கொண்டிருந்தேன்‌.

இந்தத்‌ தடவை ஜெயிலுக்கு வந்த பிறகு என்ன ஆகிவிட்டது
எனக்கு? நிச்சயமாய்‌ ராம்தேனியின்‌ சர்க்காவிலிருந்துதான்‌ இந்தச்‌
சப்தம்‌. கையிலிருந்த நூலிலிருந்து, என்‌ கண்‌ ராம்தேனின்‌ சர்க்காவின்‌
பக்கம்‌ செல்லுகிறது. ராம்சேனின்‌ கண்களுடன்‌ சந்திக்கின்றன.
ராம்தேன்‌ சர்க்காவை விட்டு எழுந்து தன்‌ கட்டிலிருக்கும்‌ இடத்துக்கு
ஓடுகிறான்‌. எல்லோரும்‌ அவனையே பார்க்கின்றரர்‌. இதென்ன
மரியாதைக்‌ குறைவு என்று எண்ணுவது தோன்றுகிறது. சமூக நூல்‌
நூற்பின்‌ நடுவில்‌ இப்படியா திடுதிப்பென்று எழுந்து செல்வது?
ராம்தேனின்‌ திரும்பி வருகிறான்‌, கையில்‌ ஒரு பாட்டில்‌ எண்ணெயுடன்‌,
சர்க்காவில்‌ சொட்டுச்‌ சொட்டாய்‌ எண்ணெய்‌ விடுகிறான்‌. பிறகு
நூற்கத்‌ தொடங்குகிறான்‌. நூற்பதின்‌ நடுநடுவே எல்லாரும்‌ என்னைத்‌
திரும்பித்‌ திரும்பிப்‌ பார்க்கின்றனர்‌ என்பதை உணருகிறேன்‌. என்‌
முகத்தில்‌ ஏதாவது மாறுதல்‌ தெரிகிறதா என்ன? சில நாட்களாக என்‌
மனத்தில்‌ நடந்து கொண்டிருக்கும்‌ போராட்டம்‌, சந்தேகம்‌, என்‌
முகத்தில்‌, கண்களில்‌ அவர்களுக்குப்‌ புலப்படுகிறதா என்ன? ஒரு வேளை
கோடைக்‌ காலத்தில்‌ உபவாசம்‌ இருப்பதனால்‌ வறண்டு உலர்ந்து
காணப்படுகிறேனே என்னவோ? ஊஹும்‌, உபவாசந்தான்‌ வெகு
நாட்களாய்‌, பிரதி திங்கள்‌ கிழமையும்‌ அனுசரித்து வருகிறேனே?
உபவாசத்தினால்‌ ஒன்றும்‌ இல்லை. இவர்களுடைய அனுதாபத்திற்கு
நான்‌ என்ன கைம்மாறு செய்ய முடியும்‌? சில விநாடிகளாவது என்‌
மனக்‌ கலக்கத்தை நான்‌ மறக்க வேண்டும்‌ என்பதற்காக என்‌ கூடவே
நூற்கிறார்கள்‌. எல்லாருமாய்ச்‌ சேர்ந்து என்‌ கவலையில்‌ பங்கு
கொண்டு என்‌ மனத்தை இலேசாக்கப்‌ பார்க்கின்றனர்‌.

தலை நிறையச்‌ சுருள்‌ மயிர்‌. நல்ல சிவப்பு, பெண்களது போன்ற
நீண்ட முகம்‌. குறுகிய மோவாய்‌, கனத்த சிந்தனைகள்‌ நிரம்பிய ஆழ்ந்த
திருஷ்டியுள்ள கரிய கண்கள்‌. நான்‌ பார்க்கும்போதெல்லாம்‌ பீலு
தன்‌ கண்களைத்‌ தாழ்த்திக்‌ கொள்வான்‌. ஆனால்‌ அதே கண்களில்‌
வஜ்ராயுதத்தின்‌ தீக்‌ கொழுந்தையும்‌ கண்டிருக்கிறேன்‌ .

நான்‌ வேலையை விடுவதற்குப்‌ பல நாட்களுக்கு முன்‌ நடந்த சம்பவம்‌.
ஹைஸ்கூலின்‌ அருகில்‌, பிளாண்டர்ஸ்‌ கிளப்‌. இரண்டு காம்பவுண்டு
களுக்குமிடையே கம்பி வேலி. கிளப்பில்‌, ஏதோ நன்கொடை வசூ
லுக்காக ஒரு சந்தை நடந்து கொண்டிருந்தது. ஐரோப்பியப்‌ பெண்‌
மணிகள்‌ ஒப்பனைச்‌ சாதனங்கள்‌ விற்கும்‌ கடைகளைத்‌ திறந்திருந்‌ தனர்‌.
நீலுவும்‌ பீலுவும்‌ வேலியின்மீது உட்கார்ந்து கொண்டு துரைகளின்‌
விழாவைப்‌ பார்த்துக்‌ கொண்டிருந்தனர்‌. நீலு அப்பொழுது மிகவும்‌
சிறியவன்‌. பீலு, நீலுவை நடுக்கம்பியில்‌ நிற்கவைத்துப்‌ பிடித்துக்‌
கொண்டிருந்தான்‌ . 'காஜா குடீ'யில்‌ வசிக்கும்‌ பெரின்‌ துரை
திடீரென எங்கள்‌ வீட்டுக்குள்‌ நுழைந்தார்‌. அவர்‌ கையில்‌ ஒரு தடி,
கடூரப்‌ பார்வை. என்னிடம்‌ சொன்னார்‌:

"லேடீஸ்‌ ஸ்டால்‌ திறந்திருக்கிறார்கள்‌. இருபத்துநாலு மணி
நேரமும்‌ வேலியின்‌ மேல்‌ உட்கார்ந்து கொண்டு வாயைப்‌ பிளந்து
கொண்டு இந்தப்‌ பசங்களுக்கு அங்கேயே என்ன பார்வை? இதோ
பாரும்‌ ஹெட்மாஸ்டர்‌, உம்மால்‌ இந்த அசிங்கத்தை நிறுத்த முடியா
விட்டால்‌ நான்‌ பார்த்துக்‌ கொள்கிறேன்‌." வேலிக்‌ கம்பியின்‌ மேல்‌
உட்கார்ந்திருக்கும்‌ நீலுவின்‌ பக்கம்‌ தடியைக்‌ காட்டிவிட்டு எந்த
விதமான அநாகரிக, அட்டகாச தோரணையில்‌ வந்தாரோ அதே
தோரணையில்‌ திரும்பிச்‌ சென்றார்‌. நான்‌ பீலுவைக்‌ கூப்பிட்டுச்‌
சொன்னேன்: "ஜாக்கிரதை! அந்தப்‌ பக்கம்‌ போகாதே." என்னைச்‌
சாதாரணமாக நிமிர்ந்து பார்க்காக பீலுவின்‌ கண்களில்‌ அன்று
பெளருஷத்கைக்‌ கண்டேன்‌. கண்களில்‌ தீப்பொறி பறந்தது. "ஏன்‌,
அங்கே சென்றால்‌ என்ன?" என்று என்னைக்‌ கேட்கிறான்‌.
என்‌ பேச்சுக்கு எதிர்ப்‌ பேச்சு! கையைப்‌ பிடித்திழுத்துக்‌ கொண்டு
உள்ளே போனேன்‌. அவன்‌ அம்மா அப்பொழுது சமையலறையில்‌
இருந்தாள்‌. "நீயே பார்‌, உன்‌ சமர்த்துப்‌ பிள்ளை பண்ணும்‌ அக்கிர
மத்தை! துரையைப்‌ பகைத்துக்‌ கொண்டால்‌ வேலையில்‌ இருக்க
முடியுமா?"

பிற்பாடு என்‌ அறையின்‌ வெளி வராந்தாவில்‌ நிற்கும்‌ என்‌ காதில்‌
பீலு அவன்‌ அம்மாவுடன்‌ தர்க்கம்‌ செய்வது காதில்‌ விழுகிறது. "ஏன்‌,
நம்ம வீட்டு நிலத்தில்‌ இருந்து கொண்டுதானே அவர்களை வேடிக்கை
பார்த்துக்‌ கொண்டிருந்தோம்‌? அதனால் என்ன ஆகிவிட்டது,
இப்போ?" இரவு பீலு சாப்பிடவில்லை. கோபத்தினாலா, அல்லது
ரோஷத்தினை என்று எனக்குக்‌ தெரியாது. பாதி இராத்திரியில்‌
பீலுவின்‌ அம்மா என்னை எழுப்பினாள்‌. பீலு, படுக்கையில்‌ இல்லை.
பீலு எங்கே போய்விட்டான்‌? "எங்கே, தேடுங்கள்‌, எல்லாரும்‌
தேடுங்கள்‌." வேலையாள்‌, கர்வான்‌, நான்‌ எல்லாரும்‌ தடியும்‌,
லாந்தரும்‌ கையுமாய்‌ வெளியில்‌ புறப்பட்டோம்‌. பீலுவின்‌ அம்மா
அழத்‌ தொடங்கி விட்டாள்‌. என்னையும்‌ குற்றம்‌ சொல்லத்‌ தொடங்கி
விட்டாள்‌.

"ஏதோ அறியாக்‌ குழந்தை இவர்களுடைய கேளிக்கைகளை பார்த்து
விட்டதினால்‌ இந்தத்‌ துரைசானிகளுக்கு என்ன மான நஷ்டம்‌ வந்து
விட்டதாம்‌?" எங்கே தேடியும்‌ பீலு கிடைக்கவில்லை. கடைசியில்‌
போர்ட்டிங்கில்‌ இருந்த பையன்‌ ஒருவன்‌ பீலுவைக்‌ தேடிப்‌ பிடித்தான்‌.
காலையில்‌ துரைசானிகளின்‌ விழாவை உட்கார்ந்து பார்த்துக்‌
கொண்டிருந்த இடத்திலேயே வேலிக்‌ கம்பியின்‌ மேல்‌ உட்கார்ந்‌
திருக்கிறான்‌. விழாவின்‌ விளக்குகள்‌ எப்பொழுதோ அணைந்துவிட்டன.
பீலு என்னுடைய கண்டிப்பின்‌ அநியாயத்தை நிரூபிக்க, அவன்‌
வாதத்தின்‌ அசைக்க முடியாத நியாயத்கை எடுத்துக்‌ காட்ட, இந்த
இருட்டான குளிர்ந்த இரவில்‌, ஒண்டியாக வந்து உட்கார்ந்திருக்கிறான்‌ .
கை காலெல்லாம்‌ ஐஸ்‌ போலச்‌ சில்லென்று இருந்தது.

பலவந்தப்படுத்திப்‌ பீலுவை ஒன்றும்‌ செய்ய வைக்க முடியாது.
அவனை ஏமாற்றியோ , குஷிப்‌ படுத்தியோ எந்த வேலையையும்‌ யாரும்‌
வாங்கிக்கொள்ள முடியும்‌. ஆனால்‌ அதிகாரம்‌ செய்தால்‌ விரைத்துக்
கொண்டு விடுவான். நிமிஷத்துக்குள்‌ அவனது மென்மையான குணம்‌
எங்கோ மறைந்துவிடும்‌. சுமார்‌ இருபது வருஷங்களுக்கு முன்னால்‌
இருக்கும்‌. பீலுவின்‌ அம்மாவின்‌ கூச்சலைக்‌ கேட்டு, ஜில்லா காங்கிரஸ்‌
ஆபீஸ்‌ ரூமிலிருந்து வீட்டுக்குக்‌ கிளம்பினேன்‌.

பீலுவின்‌ அம்மா கத்திக்‌ கொண்டிருக்கிறாள்: "சொல்லு, சீக்கிரம்‌.
நீ கட்டாயம்‌ அந்த முஸல்மானின்‌ எச்சலைச்‌ சாப்பிட்டாய்‌, இல்லையா?
ஊம்‌, சொல்ல மாட்டாயா?" வீட்டில்‌ நுழைந்து பார்த்தால்‌ பீலுவின்‌
அம்மா, கையில்‌ இரும்புக்‌ கரண்டியுடன்‌ நீலுவைப்‌ பயமுறுத்திக்‌
கொண்டிருக்கிறாள்‌. இன்னொரு கையில்‌ மூக்கு உடைந்த பீங்கான்‌ டீ
பாட்‌. அதில்‌ அவள்‌ ரவை போட்டு வைத்திருப்பது வழக்கம்‌.
கோபத்தில் டீ பாட்டைக்‌ கீழே வைக்க மறந்திருக்கிறாள்‌. முழு
விவரமும்‌ கேட்டேன்‌. நீலு, பீலு இருவரும்‌ பேஹ்பூத்‌ மோத்தாரின்‌
இலந்தைத்‌ தோட்டத்தினுள்‌ பழம்‌ பறித்துக்‌ தின்றபோது பேஹ்பூத்‌
மோத்தாரின்‌ மாப்பிள்ளை இருவரையும்‌ பிடித்து விட்டார்‌. இருவரை
யும்‌ ஓர்‌ இலந்தை இலையில்‌ துப்பச்‌ சொல்லி, அந்த எச்சிலை அவனவனை
நக்கச்‌ செய்து, இனிமேல்‌ இலந்தைப்‌ பழம்‌ பறிக்க வரமாட்டேன்‌ என்று
சொல்லும்படியாய்க்‌ கட்டாயப்படுத்தி இருக்கிறார்‌. அதைச்‌ செய்யா
விடில்‌ அடிப்பதாகவும்‌ ஹெட்மாஸ்டரிடம்‌ சொல்லி விடுவதாகவும்‌
பயமுறுத்தி இருக்கிறார்‌. நீலு பயத்தில்‌ எச்சிலை நக்கிவிட்டான்‌. பீலு
மறுத்துவிட்டான்‌. இன்னும்‌ ஏதேதோ சொல்லியிருக்கிறான்‌. பிறகு
பேஹ்பூத்‌ மோத்தாரின்‌ மாப்பிள்ளை அவர்களை விட்டுவிட்டான்‌.

இப்பொழுது பேஹ்பூத்‌ மோத்தாரின்‌ பெண்‌ பீலுவின்‌ அம்மாவிடம்‌
வந்து, பீலுவும்‌ நீலுவும்‌ அவள்‌ கணவனை அவமானம்‌ செய்ததாகப்‌
பிராது செய்திருக்கிறாள்‌. இதிலிருந்து எல்லா விஷயமும்‌ வெளிப்படை
யாயிற்று. பீலுவின்‌ அம்மா இன்னமும்‌ அசல்‌ பிரச்னையை அதாவது
இலந்தை திருடியதையும்‌, மாப்பிள்ளையை அவமானப்‌ படுத்தியதையும்‌
எடுத்துக்‌ கொள்ளவில்லை. அவளுக்கு முக்கியமாகப்‌ பட்டதையே
அதட்டிக்‌ கேட்டுக்‌ கொண்டிருந்தாள்‌. அதாவது, நீலு நக்கியது தன்‌
எச்சிலைத்தானா, அல்லது அந்தப்‌ பேஹ்பூத்தின்‌ மாப்பிள்ளையின்‌
எச்சிலையா என்று!

"ஹோ, ஹோ, ஹோ", என்ற சப்தம்‌ அறை முழுவதையும்‌
நிறைத்துக்கொண்டு, இவ்வளவு சர்க்காக்களின்‌ சப்தத்துக்கு மேலாக
எழுகிறது. திடுக்கிட்டு எழுகிறேன்‌. எனது இடப்பக்கத்தில்‌ இரண்டு
இடம்‌ விட்டு ஜன்னல்‌, படுக்கை விரிப்புக்களையும்‌, திரைச்சிலையையும்‌
சேர்த்து ஓர்‌ அறை மாதிரி செய்‌இருக்கிறார்கள்‌. சோஷலிஸ்ட்‌ பார்ட்டி
யின்‌ "தாஸ்‌ காபிடல்‌' வகுப்பு நடப்பது இந்த அறைக்குள்‌ தான்‌.
பார்வர்ட்‌ ப்ளாக்கைச்‌ சேர்ந்த நாலு பேரும்‌ இதில்‌ சேருவதில்லை.
அவர்கள்‌ காலையில்‌ ஒன்றாய்‌ உட்கார்ந்து பல மார்க்ஸிஸ்டு புத்தகங்‌
களைக்‌ தாங்களே படித்துக்‌ கொள்வார்கள்‌. தாஸ்‌ காபிடல்‌ படிப்புக்கு
நடுவே இத்தனை சிரிப்பு ஏனோ, ஆச்சரியந்தான்‌ .

இந்தப்‌ புழுக்கத்தில்‌ இப்படி அறைக்குள்‌ திரைகளைப்‌ போட்டுக்‌
கொண்டு உட்கார வேண்டியதின்‌ அவசியம்‌ என்ன? இந்தக்‌ காலத்துப்‌
பிள்ளைகளின்‌ போக்கே விசித்திரம்‌! திரைச்‌ சீலைகளுக்கு மேலே புகை
வளையம்‌ வளையமாக எழும்புகிறது. சிகரெட்டு குடிப்பதற்காக
இப்படித்‌ திரைச்‌சீலைகளைப்‌ போட்டு வைத்திருக்கின்‌றனரோ?
இருக்காது. அந்த நாளெல்லாம்‌ போய்விட்டது. இலைமறைவு காய்‌
மறைவாகச்‌ சிகரெட்டு, சுருட்டு குடிப்பதெல்லாம்‌ இந்தக்‌ காலத்தில்‌
இல்லை. அவர்கள்‌ கட்சி காம்ரேட்‌ பனாரஸி, பீலுவைவிட எவ்வளவு
சின்னவன்‌ , பீலுவின்‌ மாணவன்‌ கூட. என்னிடமே வந்து பீலுவைப்‌
பற்றிப்‌ பேசுகிறான்‌, வாயின்‌ ஓரத்தில்‌ ஒரு சிகரெட்டோடு.

"நீங்கள்‌ எவ்வளவு பேர்‌?" மணி பதினொன்றாகி விட்டதுபோல்‌
இருக்கிறது. புது வார்டர்‌ வந்துவிட்டான்‌. தொங்கும்‌ திரைமறைவின்‌
நடுவிலிருந்து ஒருவன்‌ வார்டரைப்‌ பார்த்துக்‌ கத்துகிறான்‌: "போ,
போ; சும்மா சத்தம்‌ போடாதே!" இன்னொருவன்‌, "வார்டில்‌ எக்தனை
பேரா? ஏழரை பேர்‌" என்கிறான்‌. வார்டர் கோபத்துடன்‌ முணு
முணுத்துக்கொண்டே போய்விடுகிறான்‌. "கடை ரொட்டியும்‌ கோழி
முட்டையும்‌ அடிக்கிறவனுக இவங்க. காந்தி காரியமா ஜெயிலுக்கு
வந்து விட்டார்களாம்‌."

திரை மறைவிலிருந்து ஒரு குரல்‌: "வைஜய நாத்‌, சீக்கிரம்‌
எழுந்திரு. ராஸ்கல்‌ தலையில்‌ ஒரு கூஜா ஜலம்‌ கொட்டு." எல்லாரும்‌
ஹே, ஹே என்‌கிறார்கள்‌. காம்ரேட்‌ வைத்யநாத் ஒரு கிளாஸ்‌
கண்ணீருடன்‌ வெளியில்‌ வருகிறான்‌. நோஞ்சலான வற்றிய உடல்‌.
பைஜாமா அணிந்திருக்கிறான்‌. மேலே ஜிப்பா. ஜிப்பாவின்‌ காலர்
தூக்கியிருக்கிறது. சோஷலிஸ்டுகள்‌ எல்லாரையும்‌ பார்த்துவிட்டேன்‌.
துணிக்கிடங்கு தையல்காரக்‌ கைதிக்குப்‌ பீடி கீடி லஞ்சம்‌ கொடுத்து
இதே மாதிரி உடுப்பு தைந்துக்‌ கொள்கிறார்கள்‌. இவர்கள்‌ மேல்‌
சொக்காய்‌ இல்லாமல்‌ வெற்று உடலாய்‌ இருப்பதில்லை. இவர்கள்‌ தான்‌
புவியில்‌ மறுபடியும்‌ சுயராஜ்யம்‌ கொண்டுவரப்‌ போகின்றனராம்‌!

பதினொன்று அடித்தாகிவிட்டது. எல்லாரும்‌ நூற்பதை நிறுத்தி
விட்டனர்‌. பஞ்சு, நூற்கண்டு எல்லாவற்றையும்‌ சரிசெய்து கொண்டு
எழுந்திருக்கின்‌றனர்‌. ஒரேயடியாய்‌ இரண்டு மணி நேரத்துக்கு மேல்‌
எல்லாராலும்‌ நூற்க முடியுமா என்ன? தனிநபர்ச்‌ சத்தியாக்கிரகத்தின்‌
போது ஹஜாரிபாக்‌ ஜெயிலில்‌, காந்தி ஜயந்தி தினத்தன்று சேர்ந்‌
தாற்போல்‌ எட்டு மணி நேரம்‌ நூற்றபின்‌ என்‌ சிறு நீரகத்தில்‌
கோளாறு ஏற்பட்டுவிட்டது. அதிலிருந்து ஒரே சமயத்தில்‌ நீண்ட
நேரம்‌ நூற்க முடிவதில்லை. வேறு காரணத்தினால்‌ அந்தக்‌ கோளாறு
ஏற்பட்டிருக்கலாம்‌. ஆனால்‌ ஜெயில்‌ டாக்டா்‌ இப்படி ஒரேயடியாக
ஒரே இடத்தில்‌ உட்கார்ந்திருப்பதால்‌ தான்‌ இந்த உபாதை என்றார்‌.
டாக்டர்‌ அபிப்பிராயத்துக்கு எதிர்ப்‌ பேச்சு பேசமுடியுமா? யாவரும்‌
தம்தம்‌ இருப்பிடம்‌ சென்று விட்டனர்‌. சகாசிவ்‌, மேஹர்சந்த்‌
இருவரும்‌ மட்டும்‌ நின்று கொண்டிருக்கின்றனர்‌ .

மேஹர்சந்த்‌ சொல்கிறான்‌: "மாஸ்டர்‌ ஸாஹேப்‌, ஏதாவது
கொஞ்சம்‌ சாப்பிடுங்கள்‌. நாள்‌ முழுவதும்‌ பட்டினி கிடந்தாச்சு.
மேஜை மேல்‌ சாப்பாடு இருக்கு. இரண்டு துண்டு ரொட்டி எடுத்துக்‌
கொள்ளுங்கள்‌ ." ஒரு காகிதத்தில்‌ எழுதிக்‌ காண்பித்தேன்‌, "இந்தப்‌
புழுக்கத்தில்‌ சாப்பிடப்‌ பிடிக்கவில்லை' ' என்று. மேஹர்சந்த்‌ கொஞ்சம்‌
தயிர்‌ கொண்டு வருகிறான்‌. "எங்கள்‌ வீட்டிலிருந்து அனுப்பியிருக்‌
கிறார்கள்‌ . பசுந்தயிர்‌, வீட்டிலிருந்து வந்தது என்பதால்‌ தான்‌ இவ்வளவு
வற்புறுத்துகிறேன்‌. நீங்கள்‌ காந்தி சேவா சங்கத்து மெம்பர்‌. எருமைத்‌
தயிர்‌, நெய்‌ சாப்பிட மாட்டீர்கள்‌ என்று யாருக்குத்‌ தெரியாது?
அதனால்‌ தான்‌ உங்களுக்கு ஜெயிலில்‌ பால்‌, தயிர்‌, நெய்‌ கிடைப்ப
தில்லை. தெய்வா தீனமாய்‌ எங்கள்‌ வீட்டிலிருந்து வந்திருக்கும்‌ இதையும்‌
நீங்கள்‌ சாப்பிடாவிட்டால்‌ எனக்கு மிகவும்‌ வருத்தமாக இருக்கும்‌!"

மேஹர்சந்த்‌ கைகளைக்‌ குவித்து, நாடக பாணியில்‌, "இந்த என்‌
வேண்டுகோளை நீங்கள்‌ ஏற்றுக்‌ கொள்ளக்கான்‌ வேண்டும்‌. எங்கள்‌
'ஃபாதர்‌' கொண்டு வந்திருக்கிறார்‌" என்றான்‌. மறுபடியும்‌, 'ஃபாதர்‌'
என்று சொல்கிறான்‌. பீஹாரில்‌ சிறிது ஆங்கிலமே கற்றிருந்தாலும்‌
அம்மா, அப்பா, அக்கா, அண்ணன்‌ என்று சொந்த பாஷையில்‌
சொல்ல மாட்டார்கள்‌. ஸிஸ்டருக்குக்‌ கல்யாணம்‌ என்பார்கள்‌.
ஒருவன்‌ தலையை மொட்டை அடித்துக்‌ கொண்டிருப்பதற்குக்‌ காரணம்‌
கேட்டால்‌, 'மதர்‌ டெத்‌ ஆகிவிட்டாள்‌' என்பான்‌. பேச்சின்‌ நடுவில்‌
பல ஆங்கிலச்‌ சொற்களைப்‌ பிரயோகிக்கிறார்கள்‌ என்பதல்ல, ஆனால்‌
தந்தை, தாய்‌, சகோதரி ஆகிய சொற்களைச்‌ சொந்த மொழியில்‌
உபயோகிக்க வெட்கப்படுகிறார்கள்‌ .

"ஃபாதர்‌ திரும்பத்‌ திரும்ப என்னிடம்‌ சொல்லிவிட்டுப்‌ போனார்‌,
மாஸ்டர்‌ சாஹேப்பைச்‌ சாப்பிடச்‌ செய்து கவனித்துச்கொள்‌, என்று.
வறட்டு அடுப்பில்‌ நன்றாய்‌ வற்றக்‌ காய்ச்சிய பாலின்‌ ஃபஸ்ட்‌ கிளாஸ்‌
தயிர்‌." இவ்வாறு தொந்தரவு செய்தான்‌. என்ன சொல்லித்‌
தப்பித்துக்‌ கொள்வது? கொஞ்சமேனும்‌ சாப்பிடாவிட்டால்‌ இவர்‌
களுக்கு மிகவும்‌ வருத்தமாயிருக்கும்‌. சைகையினால்‌ சம்மதத்தைத்‌
தெரிவிக்கிறேன்‌. இவர்கள்‌ விடாக்கண்டர்கள்‌. ஒப்புக்கொள்ளா
விட்டால்‌ ஒரு மணி நேரம்‌ என்‌ காதைத்‌ துளைத்து விடுவார்கள்‌ .
அவர்களை எனக்கு நன்றாய்த்‌ தெரியும்‌. மேஹர்சந்த்‌, சதாசிவ்‌
இருவரும்‌ ஒருவரோடொருவர்‌ கண்களாலேயே பேசிக்கொள்கின்றனர்‌ .

சதாசிவ்‌ தான்‌ மேஹர்சந்தைத்‌ தூண்டியிருக்க வேண்டும்‌.
அவனுக்குச்‌ சுயமாகத்‌ தைரியம்‌ கிடையாது. அவர்‌ ஒப்புக்கொள்ளும்‌
வரை விடாதே என்று சொல்லி இருந்தான்‌ போலும்‌. மேஹர்‌ சந்த்‌
சர்க்காவை மூடி எடுத்து வைக்கிறான்‌. பிறகு ஜமக்காளங்களை மடித்து
ஒன்றாக ஒரு மூலையில்‌ வைக்கிறான்‌. தண்ணீர்‌ டிரம்‌ இருக்குமிடத்தில்‌
என்‌ துண்டையும்‌, குவளையையும்‌ வைத்துவிட்டு, கட்டிலின்‌ அடியில்‌
இருந்த என்‌ பாதரட்சையை எடுத்து என்‌ முன்னே வைக்கிறான்‌. என்‌
சொந்தக்‌ குழந்தைகளிடமிருந்து கூட இம்மாதிரியான சிசுருஷை
எனக்குக்‌ கிடைத்ததில்லை. ஆனால்‌ நானும்‌ அவர்களிடமிருந்து இதை
எதிர்பார்த்ததில்லை.

வேலையை விடுவதற்குமுன்‌ விடுமுறை நாட்களில்‌ நீலு, பீலுவை
வெயிலில்‌ விளையாடாமல்‌ த்டுக்கும்‌ உபாயமாக என்‌ தலையிலிருந்து
நரை மயிர்களை எடுக்குமாறு மட்டும்‌ சொல்லியிருக்கிறேன்‌ .
மேலும்‌ 1927-லிருந்து நான்‌ வேண்டுமென்றே யாரிடமிருந்தும்‌ எந்த
மாதிரியான சேவையையும்‌ எதிர்‌ பார்ப்பதில்லை. பீலுவின்‌ அம்மாவுக்கு
இது விஷயமாக எவ்வளவோ மனத்தாங்கல்‌. அழுதிருக்கிறாள்‌. புதிய
மரப்பாதரட்சைகளை நாலைந்து மாதங்களுக்கு முன்‌ ராம்‌ சரித்தர்ஜி
எனக்கு அன்பளிப்பாகக்‌ கொடுத்தார்‌. அதனால்‌ மறுக்க முடியவில்லை.
பிறகு அது பிடித்துப்‌ போய்‌ விட்டது. பின்னர்‌ பிசுன்‌ தேவ்‌ ராம்சரித்த
ரிடம்‌ கேட்பது காதில்‌ விழுந்தது. "மேல்‌ வாருக்காக எவ்வளவு
கொடுத்தீர்கள்‌?"

"மேல்‌ தோலுக்கு 2 பீடி, கட்டைக்கு 6 பீடி."

பிசுன்தேவ்‌ திகைத்து, "என்ன அநிபாயம்‌, 10 பீடிக்கு ஒரு ஜெயில்‌
கம்பளியே கிடைக்குமே. நீங்கள்‌ மார்க்கெட்டையே கெடுத்து
விடுகிறீர்கள்‌ " என்றார்‌.

அப்படிச்‌ சொல்லு. அதனால்தான்‌, அகலமாய்ப்‌ புதிய முறையில்‌
அழகாகச்‌ செய்யப்பட்டிருக்கிறது . ஜெயில்‌ ஃபாக்டரி கம்பளியின்‌
கலரில்‌, மேல்‌ வார்‌ செய்யப்பட்டிருக்கிறது. மரச்செருப்பைத்‌ திருப்பிக்‌
கொடுத்தால்‌ மரியாதைக்‌ குறைவு என்று திருப்பிக்‌ கொடுக்கவில்லை.
ஆனால்‌ உபயோகிக்கவும்‌ இல்லை. கட்டிலின்‌ அடியில்‌ வைத்துவிட்டேன்‌ .
சதாசிவ்‌ மறுபடியும்‌ வெளியில்‌ இழுத்துவிட்டிருக்கிறான்‌ . இவர்களுக்கு
நடுவே சொந்தக்‌ கொள்கைகளையும்‌ நீதிகளையும்‌ அனுசரிப்பது ரொம்பச்‌
சிரமமாய்‌ இருக்கிறது. மரச்செருப்பைத்‌ திரும்பவும்‌ கட்டிலுக்கு
அடியில்‌ தள்ளினேன்‌. பீப்பாயின்‌ அருகில்‌ சென்று முகம்‌, கைகளைக்‌
கழுவிக்‌ கொண்டேன்‌. சதாசிவ்‌, துண்டை எடுத்துக்‌ கொடுத்தான்‌.
பீப்பாய்க்கு அடுத்த இடம்‌ தாஸ்ஜியுடைய்து. அவரது குறட்டை
அழைக்கிறது. ஒவ்வொரு முறை சுவாசம்‌ விடும்போதும்‌ வாயிலிருந்து
காற்று வெளியே வருகிறது. இரு உதடுகளும்‌ அசைந்து ஒருவிதச்‌
சப்தம்‌ உண்டாகிறது. குதிரை புல்லைத்‌ தின்னும்போது நடுநடுவில்‌
உண்டாகும்‌, ப..ர்‌...ர்‌ என்ற சப்தம்‌ போல்‌ இருக்கிறது.

அவர்‌ சரியாய்‌ விளக்கு வைத்ததும்‌ படுத்துவிடுவார்‌. படுத்த
மாத்திரத்தில்‌ தூங்கியும்‌ விடுவார்‌. பிறகு இரவு இரண்டு மணிக்கு
விழித்துக்‌ கொள்வார்‌. இந்த வெப்பத்திலும்‌ இரவு எட்டு மணிக்கே
எப்படித்‌ தூங்குகிறார்‌? ராமாயண, மகாபாரதத்தில்‌ நினைத்தபொழுது
மரணம்‌! என்று கேள்லிப்பட்டிருக்கிறோம்‌. ஆனால்‌ நினைத்த உடன்‌
நித்திரை என்பதும்‌ சாதாரண சாதனையல்ல. அஸ்தமித்த பிறகு
அறையில்‌ பிரார்த்தனை நடக்கும்‌. அத்தனை களேபரத்தினாலும்‌ சிறிதும்‌
பாதிக்கப்படாமல்‌ அவர்‌ தூங்கக்‌ தொடங்குவார்‌.

என்‌ கட்டிலின்‌ அருகில்‌ மேஹர்சந்த்‌ தயிரை எடுத்து மோர்‌ ஆக்கு
கிறான்‌. என்னைக்‌ கேட்கிறான்‌: "வெல்லம்‌ போடவா, அல்லது பூரா
சர்க்கரையா? என்னிடம்‌ கொஞ்சம்‌ சர்க்கரை இருக்கிறது."
வெல்லமே போடுமாறு சைகை செய்கிறேன்‌. ஒரு செம்பு மோர்‌ தயார்‌
செய்துவிட்டான்‌. சதாசிவ்‌ கம்பளியை விரித்து அதற்கு முன்னால்‌
தரையை ஜலத்தால்‌ சுத்தம்‌ செய்து, செம்பையும்‌ தம்ளரையும்‌
வைக்கிறான்‌. நான்‌ அலுமினிய தம்ளரில்‌ மோரை ஊற்றிக்கொண்டேன்‌ .
நல்ல கெட்டித்‌ தயிர்‌ இல்லை. ஜெயில்‌ தம்ளர்களும்‌ விசித்திரமானவை.
அவற்றிலிருந்து குடித்தால்‌, நிச்சயம்‌ மேலெல்லாம்‌ கொட்டிப்‌
போகும்‌. துணியும்‌ நனையும்‌. மிகவும்‌ இனிப்புச்‌ சேர்த்து விட்டான்‌.

மேஹர்சந்த்‌ பேசிக்கொண்டு இருக்கிறான்‌ . "இன்று காலை எனக்கு
இண்டர்வியூ. இரண்டு சட்டித்‌ தயிர்‌ வந்தது. ஒரு சட்டி எள்‌
உருண்டைகள்‌. ஆபீஸ்‌ ஆசாமிகளின்‌ பேராசை யாருக்குத்‌ தெரியாது!
ஜெயிலர்‌ ஹெட்வார்டரிடம்‌ சொல்லுகிறார்: தயிர்ச்‌ சட்டியில்‌
குச்சியை நன்றாய்‌ நுழைத்து அடிவரைக்கும்‌ பார்‌, தயிரைத்‌ தவிர
வேறு ஏதாவது இருக்கிறதா என்று. அப்புறம்‌ தனியாக எடுத்துவை,
டாக்டர்‌ வந்து சரி என்று சொல்லட்டும்‌" ஜெயிலருக்கு என்‌ மேல்‌ ஏன்‌
இத்தனை கடுப்பு என்று யாருக்குத்‌ தெரியும்‌? வேறு யாரிடத்திலும்‌
இப்படியில்லை. ஹெட்‌ வார்டருக்கு நாலு உருண்டை கொடுத்துவிட்டுப்‌
பேசாமல்‌ எடுத்து வந்துவிட்டேன்‌."

பிறகு மனத்தில்‌ என்ன நினைத்துக்‌ கொண்டானோ? என்னிடம்‌ சொல்‌
கிறான்‌ : "எள்ளுருண்டை சர்க்கரை போட்டுச்‌ செய்தது. அதனால்‌
தான்‌ உங்களுக்குக்‌ கொடுக்கவில்லை. இன்னும்‌ ஒரு தம்ளர்‌ குடிக்கிறீர்‌
களா?" நான்‌ மறுத்தேன்‌. ஒரு தம்ளரே குடிக்க முடியவில்லை. அதற்கு
மேல்‌ இன்னும்‌ ஒரு தம்ளரா? வாய்‌, கையைக்‌ கழுவிக்கொண்டு
திரும்பவும்‌ ஜமக்காளத்தில்‌ வந்து உட்கார்ந்தேன்‌.

மேஹர்சந்த்‌ தம்ளரினால்‌ செம்பைத்‌ தட்டி, "வாருங்கள்‌ , வாருங்கள்‌ ,
மோர்‌ குடியுங்கள்‌ " என்று கத்துகிறான்‌. பிசுன்‌ தேவைத் தவிர வேறு
ஒருவரும்‌ எடுத்துக்‌ கொள்ளவில்லை. சர்க்கரை போட்டிருந்தால்‌ சில
பேர்‌ எடுத்திருப்பார்கள்‌. பிசுன்‌ தேவ்‌ அரைச்‌ சேர்‌ அளவு ரொட்டி
தின்பான்‌. சின்ன வயசு. திடகாத்திரமான உடல்‌. இருந்தாலும்‌ கூடப்‌
பகலானாலும்‌ இரவானாலும்‌ சாப்பாட்டுக்குப்‌ பிறகு ஒரு பெரிய செம்பு
நிறைய மோர்‌. எப்படித்தான்‌ குடிக்கிறானோ?

இந்த வார்டிலேயே வெல்லம்‌ சேர்த்த பானங்களை ஓருவரும்‌
விரும்புவதில்லை. பீலுவோ? மூன்றாம்‌ வகுப்புக்‌ கைதிகளுக்கு ஒரு சிறு
துண்டு வெல்லம்‌, ஒரு பச்சை மிளகாய்‌ அல்லது வெங்காயம்‌ கிடைத்‌
தாலும்‌ அவர்கள்‌ நன்றியுடையவர்களாக இருப்பார்கள்‌. 'ஸ்கா்வி'
வராமல்‌ இருப்பதற்காக வாரத்தில்‌ இரு நாட்கள்‌ இவர்களுக்குச்‌
சிறிதளவு ஊறுகாய்‌ கிடைக்கும்‌. இந்த அரிய பண்டம்‌ கிடைக்கும்‌
நாட்களில்‌ ஊறுகாயுடனேயே எல்லாச்‌ சோற்றையும்‌ தின்றுவிடு
வார்கள்‌. பிறகு பருப்புடன்‌ சாப்பிடச்‌ சோறு ஏது? வெகு கஷ்டப்‌
பட்டுச்‌ சண்டை போட்டு, பருப்பில்‌ போடச்‌ சொல்லப்பட்ட
மிளகாயும்‌ வீணே. பீலுவுக்கு இரு வேளையும்‌ அரிசிச்‌ சோறு சாப்பிட்டுத்‌
தான்‌ பழக்கம்‌. இங்கே அதுவும்‌ கிடைக்குமோ , இல்லையோ? யாருக்குத்‌
தெரியும்‌? ஜெயில்‌ கோட்‌ பிரகாரம்‌ இருவேளை சோறு உண்ணுவது,
பெங்கால்‌ டயட்‌. அது கிடைக்காவிட்டால்‌ மாலையில்‌ இரு கையளவு,
இரு ரொட்டிகள்‌ கிடைக்கும்‌. இந்தப்‌ பாதி வெந்த வறட்டுப்‌ பண்டத்‌
தைத்‌ தின்ன வேண்டுமென்றால்‌ வஸ்தாதாகவோ, பயில்வானாகவோ
தான்‌ இருக்கவேண்டும்‌. சாதாரண வங்காளிகளால்‌ முடியாது.

பீலுவை நினைத்துக்கொண்டு தான்‌ இந்தத்‌ தடவை நான்‌ ஜெயிலில்‌
பழம்‌, கிழங்கு, பால்‌ முதலியவை சாப்பிடுவதை விட்டுவிட்டேன்‌ .
கொசுவலை போட்டுக்‌ கொள்வதையும்‌ நிறுத்திவிட்டேன்‌. பீலுவுக்கு
இந்தத்‌ தகவலைத்‌ தெரியப்படுத்த வேண்டுமென்று ஆசையாயிருக்‌
கிறது. அவனுக்கு இதனால்‌ ஓர்‌ திருப்தி ஏறபடலாம்‌. அப்பா அவனைப்‌
பற்றிக்‌ கொஞ்சமாவது நினைத்துக்‌ கொண்டிருக்கிறார்‌ என்பதை அவன்‌
புரிந்துகொள்ளக்‌ கூடும்‌. பீலுவுக்குத்‌ தூக்குத்‌ தண்டனை இல்லா
விட்டால்‌ இந்த நேரத்தில்‌ இந்த மாதிரி ஒரு திரையால்‌ அடைக்கப்பட்ட
அறையில்‌ உட்கார்ந்து ஒரு குழுவினருக்கு 'டாஸ்‌ காபிடல்‌' படித்துக்‌
கொண்டிருப்பான்‌. பீலு இங்கிருந்தானானால்‌ காம்ரேட்‌ லட்சுமி
சதுர்வேதி "தலைவனாக" இருக்க முடிந்திருக்காது. மணிஹாரி காட்டில்‌,
அவர்களுடைய காரியக்‌ குழுவின்‌ கோடை ட்ரெயினிங்‌ காம்ப்‌ ஆரம்பித்‌
இருந்தபோது, பீலுதான்‌ அதன்‌ பிரஸிடெண்டாக இருந்தான்‌.
காம்ரேட்‌ பனாரஸி கூடச்‌ சுருட்டைக்‌ குடித்துக்கொண்டே என்னிடம்‌
சொன்னான்: பீலுபாபு மாதிரி எங்கள்‌ கூட்டத்தில்‌ யாரும்‌ சொல்லித்‌
தர முடியாது. அதனால்தான்‌ ஸோன்பூரில்‌ எங்கள்‌ பிரதேச 'ஸம்மர்‌
காம்ப்‌' ஆரம்பித்தபொழுது, Dialectical materialism கற்றுத்‌ தரும்‌
பொறுப்பு பீலுவின்‌ மேல்‌ விழுந்தது.

சந்தர்ப்பவாதிகளை ஒதுக்கி உண்மை உழைப்பாளிகளை மட்டும்‌
எடுத்துக்‌ கொண்டால்‌, எங்கள்‌ குழுவின்‌ அறிவுஜீவிகளிடையே பீல
வின்‌ ஸ்தானம்‌ மிக உயர்ந்தது. ஆனால்‌ அவனிடம்‌ "மிலிட்டன்ஸி"
கொஞ்சம்‌ குறைவு. அதனால்தான்‌ எங்கள்‌ பார்ட்டியின்‌ மிக உயர்ந்த
ஸ்தானத்தை அவனால்‌ எட்ட முடியவில்லை. காம்ரேட்‌ பனாரஸி
இன்னும்‌ ஏதேதோ சொன்னான்‌. எல்லாம்‌ மனத்தில்‌ இருக்கிறதா
என்ன? பேசும்பொழுது அவர்கள்‌ என்ன என்ன வார்த்தைகளெல்‌
லாமோ உபயோக்கின்றனர்‌. அவற்றுக்கு உண்மையான அர்த்தம்‌
என்ன என்பதே எனக்கு விளங்குவதில்லை. என்ன சொல்கிறார்கள்‌
என்பதே புரிவதில்லை. சாதாரண நடைமுறை பாஷை இவர்களால்‌
பேச முடியாதா என்ன? வீட்டிலும்‌ இப்படித்தான்‌ பேசுவார்களோ?
அவர்கள்‌ பேச்சு பாதிக்குமேல்‌ எனக்கே புரிவதில்லை.

இவர்களுடைய அம்மா, சகோதரிகளுக்கு எப்படிப்‌ புரியுமோ? கதை
கேட்டதில்லையா? ஒருவன்‌ ஆங்கிலம்‌ கற்றுக்‌ கொள்ள ஆரம்பித்தது
லிருந்து தன்‌ அன்னையிடமும்‌ ஆங்கிலத்திலேயே பேசுவது என்று தீர்‌
மானித்திருந்தானாம்‌. அவளுக்கோ ஆங்கிலம்‌ தெரியாது. இவன்‌
வியாதி வந்து, தாகத்தில்‌ உயிர்‌ விடுகிறான்‌ . ஆனாலும்‌ ஆங்கிலத்தில்‌,
"வாட்டர்‌, வாட்டர்‌!" என்கிறான்‌. அவன்‌ தாயாருக்கு இது புரியவே
இல்லை. அது போலத்தான்‌ இருக்கும்‌ இவர்கள்‌ நிலையும்‌.

பீலுவுந்தான்‌ அவர்களிடையே ஒரு தலைவன்‌. ஆனால்‌ அவனிடம்‌
இம்மாதிரி பழக்கங்கள்‌ உண்டு என்று என்‌ காதில்‌ விழுந்‌ கதில்லை. கட்சிக்‌
கூட்டங்களில்‌ எப்படிப்‌ பேசுவானே, தெரியாது. ஆனால்‌ அவன்‌
வீட்டில்‌ மட்டும்‌ விநோதமான, கம்யூனிஸக்‌ கருத்துகளுடன்‌ தொடர்‌
புள்ள பதங்களைப்‌ பயன்படுத்தி நான்‌ கேட்டதில்லை. அவர்கள்‌
அணியும்‌ பைஜாமாவும்‌ உயரமான காலர்‌ உள்ள ஜிப்பாவையும்‌ அவன்‌
அணிந்தும்‌ பார்த்ததில்லை. புகையிலையின்‌ நெடியையும்‌ நாளும்‌
அவனிடம்‌ கண்டதில்லை. 'மிலிட்டன்ஸி' என்ற வார்த்தைக்கு
நீங்கள்‌ கற்பித்துக்‌ கொள்ளும்‌ அர்த்தம்‌ ஒருவேளை எனக்குப்‌ புதிராக
இருக்கலாம்‌. எவன்‌ இன்று தேசத்துக்காகக்‌ தூக்கில் தொங்கப்‌
போகிறானோ அவன்‌ வன்முறையாளன்‌ அல்ல என்று நீங்கள்‌ கூறுகிறீர்‌
கள்‌. அவன்‌ எப்படி வன்முறையாளன்‌ ஆவான்‌? உங்கள்‌ கண்களில்‌
வற்றி உலர்ந்த அந்த வைத்யநாத்தான்‌ வன்முறையாளன்‌. சற்று
முன்‌ ஒரு தம்ளர்‌ தண்ணீரை எடுத்துக்கொண்டு வார்டர்மேல்‌ கொட்டு
வதற்காக ஓடினானே, அவன்தான்‌ உங்களுக்கு வன்முறையாளன்‌. இது
என்ன விபரீதச்‌ சிந்தனை! பீலு வன்முறையாளனாக இருப்பது கர்வப்பட
வேண்டிய விஷயமா என்ன? ஐய்யயோ! மகாத்மாஜி? என்னை
மன்னித்து விடு. பனாரஸி சரியாய்த்தான்‌ சொல்லியிருக்கிறான்‌. பீலு
என்‌ வழியில்‌, ஆசிரமத்துச்‌ சூழ்நிலையில்‌ வளர்ந்தவன்‌. மிலிடண்டாக
இல்லாமல்‌ இருப்பதுதான்‌ ௮வன்‌ சுபாவம்‌. சுதாசிவ்‌ என்‌ டேபிள்‌
மேல்‌ காலை ஆட்டிக்கொண்டு உட்கார்ந்திருக்கிறான்‌. அவன்‌ என்னை
உற்று நோக்குகிறான்‌. நான்‌ திடீரென்று ஏன்‌ கைகளைக்‌ கூப்பினேன்‌
என்பதற்கு அவனாகவே ஏதாவது சமாதானம்‌ செய்து கொண்‌
டிருப்பான்‌.

"பிசுன்தேவ்‌ பாபு! பிசுன்தேவ்‌ பாபு!" இடப்‌ பக்கம்‌ 2, 3 இடம்‌
தள்ளிப்‌ பிசுன்தேவின்‌ இடம்‌. இதற்கு எதிரிலிருக்கும்‌ ஜன்னலின்‌ வெளி
யிலிருந்து ஒரு வார்டர்‌ அவனைக்‌ கூப்பிடுகிறார்‌. பிசுன்‌தேவுக்கு வெளி
யில்‌ கொடுக்கல்‌, வாங்கல்‌ வியாபாரம்‌ எல்லாம்‌ உண்டு. உலகம்‌
தெரிந்த மனுஷன்‌. சொர்க்கத்துக்குச்‌ சென்றாலும்‌ நெல்‌ குத்தி அரிசி
வியாபாரம்‌ செய்வான்‌. ஜெயிலுக்குள்ளேயே பெரிய வியாபாரம்‌
நடத்திக்‌ கொண்டிருக்கிறான்‌. அவன்தான்‌ எங்கள்‌ கிச்சன்‌ மானேஜர்‌.
ஜெயில்‌ கண்ட்ராக்டர்களோடு அவனுக்கு வரவு செலவு உண்டு.
இந்த வார்டர்தான்‌ ஜெயில்‌ கண்ட்ராக்டர்களுக்கும்‌ அவனுக்கு
மிடையே தரகன்‌. செய்திகள்‌, சாமான்கள்‌, பரிவர்த்தனை போன்ற
காரியங்களைச்‌ செய்து கொடுப்பவன்‌.

ஒவ்வொரு ஜெயில்‌ கண்ட்ராக்டரும்‌, ரேஷனில்‌ 'ரிக்விஸிஷன்‌ '
செய்ததற்குக்‌ குறைவாகவே சாமான்களைக்‌ கொடுத்துவிட்டு, காகிதத்‌
தில்‌ மட்டும்‌ எல்லாவற்றையும்‌ கொடுத்துவிட்டதாய்‌ மானேஜரிடம்‌
கையெழுத்தும்‌ வாங்கிக்‌ கொண்டு போய்விடுவார்கள்‌. பிறகு இரவில்‌
இதே வார்டர்‌ வந்து ரேஷன்‌ கணக்கில்‌ வராத பல்வேறு சாமான்களைத்‌
தந்துவிட்டுப்‌ போவான்‌. ஜெயில்‌ அதிகாரிகளுக்கும்‌ இந்த விஷயம்‌
ஒரு மாதிரியாகத்‌ தெரியும்‌. இதை நிறுத்துவதற்காக ஜெயில்‌ கிடங்கி
லிருந்தே 'ஷெடியூல்‌'படி சாமான்களைக்‌ கொடுக்க ஓரிரு முறை
முயற்சி செய்து பார்த்தனர்‌.

ஆனால்‌ யுத்தகால நிலவரத்தில்‌ அட்டவணைப்படி எல்லாச்‌ சாமான்‌
களையும்‌ தினமும்‌ கொடுக்க முடிகிறதா? சாமான்களைக்‌ கொடுக்கா
விட்டாலும்‌ தொல்லை. மேல்‌ வகுப்புக்‌ கைதிகள்‌ உண்ணாவிரதம்‌
ஆரம்பித்துவிடுவார்கள்‌. அல்லது லாக்‌ - அப்புக்கு ஒப்புக்கொள்ள
மாட்டார்கள்‌. பலத்தைக்‌ காட்டித்‌ தடியடி செய்து பயமுறுத்தி இவர்‌
களைத்‌ தாற்காலிகமாக அடக்கிவிட முடியும்‌. ஆனால்‌ இப்படி நாலு
தரம்‌ அடிதடி நிகழ்ந்தால்‌ டிபார்மெண்டில்‌ ஜெயிலருக்கும்‌ சூப்பிரண்‌
டெண்டுக்கும்‌ சாதுரியம்‌ போதாது என்ற கெட்ட பெயர்‌ வந்துவிடும்‌ .
பிறகு சில நாட்களில்‌ மாற்றலுக்கும்‌ உத்தரவு வந்துவிடும்‌ . மேலும்‌
அடித்து, உதைத்து, பயமுறுத்தி விஷயத்தை அடக்கி விடலாம்‌
என்றால்‌, விசாரணைக்‌ கைதிகளும்‌ கூடவே இருப்பதால்‌, அதற்கும்‌ வழி
யில்லை. ஜில்லா மாஜிஸ்ட்ரேட்டின்‌ உத்தரவு இல்லாமல்‌, அவர்களின்‌
மீது லத்தி சார்ஜ்‌ செய்யலாகாது. ஜெயில்‌ கைதிகளின்‌ எண்ணிக்கை
இப்படி நிரம்பி வழிவதால்‌ விசாரணைக்‌ கைதிகளைத்‌ தனியாக ஒதுக்குவ
தென்பது இப்பேதைக்கு இயலாத காரியம்‌.

இந்தக்‌ காரணங்களுக்காக ஜெயிலதிகாரிகள்‌, அரசியல் கைதிகள்‌
அமர்க்களம்‌ செய்யாமல்‌ இருந்தால்‌ போதும்‌ என்றிருக்கின்றனர்‌.
ஏதோ ஒன்று, அரை கண்ணில பட்டாலும்‌ படாததுபோல்‌ இருந்து
விடுவது நல்லது. எதோ ஒரு மாதிரி ஓடிக்கொண்டிருக்கும்போது
குப்பையைக்‌ கிளறிவிடுவானேன்‌? கண்ட்ராக்டர்களிடமிருந்து அவர்‌
களுக்குக்‌ கிடைக்கும்‌ பங்கில்‌ குறைவு ஒன்றுமில்லை. பிசுன்‌ தேவிற்கும்‌
செளகரியமாய்ப்‌ போய்விட்டது. பிசுன்‌ தேவும்‌ வார்டரும்‌ தங்களுக்‌
குள்‌ மெதுவாகப்‌ பேசிக்கொள்கிறார்கள்‌. என்னவென்று காதில்‌ விழ
லில்லை. பிறகு திடீரென்று பிசுன்‌ தேவ்‌ குரலை உயர்த்தி, "சிப்பாஹிஜி,
கொஞ்சம்‌ மோர்‌ சாப்பிடறியா?" என்கிறான்‌ . வார்டர், "ஓ!
கொடுங்களேன்‌ " என்‌றான்‌. தம்ளரை ஜன்னல்‌ கம்பி வழியே
நுழைக்க முடியவில்லை. "பொறுங்க! கப்‌ கொண்டு வருகிறேன்‌."

பிசுன்‌ தேவ்‌ கோப்பையில்‌ ஊற்றிக்‌ கொடுக்கிறான்‌. ஒ! இதற்காகத்‌
தான்‌ பிசுன்‌ தேவ சற்று நேரம்‌ முன்பு மேஹர்சந்திடமிருந்து மோர்‌
வாங்கிக்கொண்டானா? என்னடா வெல்லம்‌ போட்ட மோர்‌ குடிப்ப
பதற்கு இவன்‌ ஆசைப்படுகிறானே என்று யோசித்தேன்‌. வார்டார்‌
போய்விட்டான்‌. அவன்‌ டியூட்டி வேறு வார்டில்‌ போலும்‌. பூஷண்ஜி
தன்னுடைய படுக்கையின்‌ கொசுவலையைப்‌ பிரித்துவிட்டுக்கொண்டு
படுத்து விட்டார்‌. அவருடைய படுக்கை பிசுன்‌ தேவிற்கு அடுத்தது.
அவர்‌ கொசுவலையின்‌ உள்ளேயிருந்து, "என்ன வியாபாரம்‌ நடக்‌
கிறது?" என்‌கிறார்.

நியமப்‌ பிரகாரம்‌ இல்லாத வியாபாரந்தான்‌, 'கியாபாரம்‌." கியா
பாரம்‌ என்ற வார்த்கைக்கு உண்மையில்‌ அர்த்தம்‌ இல்லை. இது
ஜெயிலில்‌ சிருஷ்டியான வார்த்தை. பிசுன்‌ தேவ்‌ தினமும்‌ பீடி
கொண்டு வருவான்‌. பகல்‌ வேளையில்‌ மேட்டின்‌ கையில்‌ கொடுத்து,
ஜெயில்‌ ஃபாக்டரியில்‌ விற்பனைக்கு அனுப்பிவிடுவான்‌. அங்கே
சாதாரணக்‌ கைதிகள்‌ பத்து பைசா ஒரு கட்டு என்று வாங்குவார்கள்‌ .
பிசுன்‌ தேவிற்கு இதனால்‌ நல்ல லாபம்‌. மெஸ்ஸில்‌ மெம்பராய்‌ இருப்‌
பவர்கள்‌ ஏதாவது ரகளை பண்ணினால்‌ வாசனைத்‌ தைலம்‌ போன்ற
உபயோகமான சிறு சில்லறைச்‌ சாமான்களை நடுநடுவே கொடுத்து
அவர்கள்‌ வாயை அடைத்துவிடுவான்‌ .

அது தவிர, ஜெயில்‌ கிடங்குக்‌ கைதிகளுடன்‌ ஏற்பாடு செய்து
கொண்டிருந்தான்‌. இரண்டு கட்டுப்‌ பீடிக்குப்‌ பதிலாய்‌ ஒரு தம்ளர்‌
நெய்‌, ஒரு கட்டுப்‌ பிடிக்கு 1 சேர்‌ சர்க்கரை. பீடி தான்‌ ஜெயிலில்‌
'லீகல்‌ டெண்டார்‌' நாணயம்‌. பூஷண்ஜி, பிசுன்‌ தேவிடம்‌, ' எனக்கு
ஒரு கட்டுப்‌ பீடி கொடு. கம்பளிச்‌ சொக்காயைக்‌ குளிர்‌ காலத்துக்குப்‌
பின்‌ தோய்க்கவில்லை. நாளைக்கு அதைச்‌ சலவைக்கு அனுப்ப வேண்டும்‌.
இஸ்திரியும்‌ போட வேண்டும்‌. நாளைக்கு எனக்காகப்‌ பவுண்டன்‌ பேனா
வின்‌ மசியும்‌ வாங்கிவரச்‌ சொல்லு, தம்பி!" என்கிறார்‌. சிரித்துக்‌
கொண்டே மேலும்‌ சொல்கிறார்‌: நான்‌ வழிப்பறிச்‌ சாமியார்‌
('ஐப்டானந்தா') கூட்டத்தைச்‌ சேர்ந்தவன்‌.

இந்த 'வழிப்பறிச்‌ சாமியார்‌' என்பதைப்‌ பற்றி ஒரு புராணமே
இருக்கிறது. இதைப்பற்றிப்‌ பிசுன்‌ தேவ்‌ ஒரு பாட்டே எழுதியிருக்‌
கிறான்‌. வார்த்தைகள்‌ நினைவில்லை. ஆனால்‌ அதன்‌ பொருள்‌ வருமாறு :
ஜெயிலில்‌ இருக்கும்‌ அரசியல்‌ கைதிகள்‌ அனைவரும்‌ சித்த புருஷர்கள்‌.
இந்தச்‌ சாமியார்களை மூன்று வகுப்புக்களாகப்‌ பிரிக்கலாம்‌. முதல்‌
வகுப்பினர்‌ : சேகரிக்கும்‌ சாமியார்கள்‌. இவர்கள்‌ பீடி அல்லது
பணத்தை லஞ்சமாகக்‌ கொடுத்தோ, இனிக்கப்‌ பேசியோ, ஜெயில்‌
டாக்டரைக்‌ குஷிப்‌ படுத்தியோ, ஜெயில்‌ சிப்பந்திகளுடன்‌ நடுநடுவே
சண்டை போட்டோ, பலவகைப்‌ பொருள்களைச்‌ சேகரிப்பார்கள்‌ .
போதைப்‌ பொருள்கள்‌ உட்பட எந்தப்‌ பொருளுக்கும்‌ இவர்களிடம்‌
குறைவு இல்லை. ஒன்றையும்‌ விடாமல்‌ சேகரிப்பதில்‌ விழிப்பாய்‌
இருப்பார்கள்‌ .

இரண்டாவது வகுப்புத்‌ தான்‌ வழிப்பறிக்‌ குழுவினர்‌. இவர்கள்‌
சாதாரணமாய்‌ ஒன்றும்‌ பேசாமல்‌, செய்யாமல்‌ இருப்பார்கள்‌ .
முகத்தில்‌, கண்களில்‌ ஒன்றிலும்‌ ஆசையில்லா தவர்கள்போல்‌ பாவனை
செய்ய முயல்வார்கள்‌. ஆனால்‌ மரத்தின்‌ உச்சாணிக்‌ கிளையில்‌ தியானம்‌
செய்வதுபோல்‌ உட்கார்ந்து கொண்டிருந்தாலும்‌ இலையின்‌ மேல்‌
எப்போதும்‌ கண்‌ வைத்திருக்கும்‌ கழுகு போன்றவர்கள்‌. முதல்‌
வகுப்பினர்‌ கையில்‌ சாமான்கள்‌ சேரும்‌ சமயத்தில்‌ இரண்டாம்‌
வகுப்பினர்‌ தயாராய்‌ வந்துவிடுவார்கள்‌. இவர்களுக்குப்‌ பிடி படுகிற
அபாயமும்‌ இல்லை. ஆனால்‌ கிடைப்பது குறைவு. முதல்‌ வகுப்புச்‌
சாமியாருக்கு, இஷ்டம்‌ இல்லாவிடினும்‌, சிறிது சாமான்களை இவர்‌
களுக்குக்‌ கொடுக்கும்‌ படியாக ஆகிறது. அமர்க்களப்படுத்தக்‌ கூடியவர்‌
களைத்‌ தாஜா செய்து வைத்துக்கொள்ள வேண்டாமா?

மூன்றாவது வகுப்புச்‌ சாமியார்கள்‌ தான்‌, முட்டாள்‌ சாமியார்கள்‌.
இவர்கள்‌ எண்ணிக்கைதான்‌ அதிகம்‌. சேகரிப்பதற்கோ, அல்லது
சேகரிக்கப்பட்ட பொருளில்‌ பங்கு பெறவோ இவர்களின்‌ ஆசைக்குக்‌
குறைவில்லை. ரூபாயில்‌ பதினாறு அணா அளவுக்கு ஆசைதான்‌. ஆனால்‌
ஆசை இருந்து என்ன பயன்‌? சாமர்த்தியம்‌ இல்லாவிட்டால்‌? இவர்‌
களுக்குப்‌ பயம்‌. பிடிபடா விட்டாலும்‌, தங்களைப்‌ பற்றிக்‌ கடூரமான
வதந்திகளை மற்றவர்‌ பரப்பிவிட்டாலோ, அகப்பட்டுக்‌ கொண்டு
விட்டாலோ ஒரேயடியாகக்‌ கெட்ட பெயர்‌. ஆனால்‌ இந்த மாதிரி
தப்புத்‌ தண்டா காரியங்களிலிருந்து ஒதுங்கி நின்று மற்றவர்களைக்‌
குற்றம்‌ சொல்லும்‌ உரிமையைக்‌ காத்துக்கொள்வதுதான்‌ புத்திசாலி
களுடைய காரியம்‌!

ஒரேயடியாகச்‌ சத்தம்‌ போட்டுக்கொண்டு வலப்‌ பக்கத்‌ திரை
மறைவு அறையிலிருந்து எல்லாரும்‌ வெளியே வருகின்றனர்‌. வகுப்பு
முடிந்துவிட்டது. பகல்‌ முழுவதும்‌ நேரம்‌ இருக்கிறது. ஆனால்‌ இவர்கள்‌
மட்டும்‌ இரவில்‌ விழித்திருந்துதான்‌ படிப்பார்கள்‌. காலையில்‌ எட்டு
மணிக்கு முன்‌ எழுந்திருப்பது என்ற பேச்சே கிடையாது. ஆனால்‌
அரசியல்‌ களத்தில்‌ குதித்த பிறகும்‌ இவர்கள்‌ படிப்பை மறந்துவிட
வில்லை என்பதைப்‌ பார்க்கும்போது உண்மையிலே சந்கோஷமாக
இருக்கிறது. வாத்தியாராக இருந்திருக்கிறேன்‌, அல்லவா? அதனால்‌
தான்‌ பசங்கள்‌ படிப்பைக்‌ கண்டால்‌ மனத்தில்‌ ஆனந்தத்தை மறைக்க
முடியவில்லை. சோஷலிஸ்டுகள்‌, ஃபார்வர்டு பிளாக்‌ வாலிபர்கள்‌ ,
கம்யூனிஸ்டு கிஸான்‌ சபாவைச்‌ சேர்ந்த இரு வாலிபர்கள்‌, இவர்கள்‌
எல்லாருமே படிப்பில்‌ ஆர்வம்‌ காட்டுகின்றனர்‌. இவர்களை எங்கள்‌
கட்சித்‌ தொண்டர்களுடன்‌ ஒப்பிட்டுக்‌ திகைப்படைகிறேன்‌. இங்கே
பார்வர்ட்‌ பிளாக்காரர்கள்‌ மூன்றே பேர்‌. ஆனாலும்‌ அவர்கள்‌
எவ்வளவு செலவு செய்து சென்ஸார்‌ செய்யப்படாத மார்க்ஸிஸ்ட்‌
புத்தகங்களை வாங்குகிறார்கள்‌! கம்யூனிஸ்டு வாலிபர்களும்‌ சிறு சிறு
துண்டுப்‌ பிரசுரங்களைக்‌ கொண்டு வந்தவண்ணம்‌ இருக்கின்றனர்‌.
இவர்கள்‌ பாணியில்‌ கடிகாரத்தைப்‌ பின்பற்றி நாங்கள்‌ வகுப்பு
நடத்தப்‌ போனால்‌ எங்கள்‌ கட்சிப்‌ பையன்கள்‌ சேரமாட்டார்கள்‌. அது
தான்‌ கண்‌ கூடாகப்‌ பார்த்த விஷயம்‌ ஆயிற்றே!

சதாசிவ்வின்‌ உற்சாகத்தினாலும்‌ தொந்தரவினாலும்‌ குளிர்‌ காலத்தில்‌ ,
நான்‌ விளா மரத்தடியில்‌ ஆக்கப்பணித்‌ இட்டம்‌ (constructive programme) பற்றி வகுப்பு நடத்தத்‌ துவங்கினேன்‌. முதல்‌ வாரத்தில்‌ சில
பேர்‌ இருந்தனர்‌. சில நாட்களுக்குப்‌ பிறகு சதாசிவ்‌, தாஸ்ஜி, ராம்‌
சரண்ஜி மூவர்‌ மட்டுமே இருந்தனர்‌. இதற்கு மாறாக ஸி. எஸ்‌. பி.
யின்‌ ரஷ்யப்‌ புரட்சி வரலாறு பற்றிய வகுப்பில்‌ ஒரே கூட்டம்‌ தெரி
கிறது. என்‌ பிள்ளைகளும்‌ அந்த வகுப்பில்‌ உட்கார்ந்திருக்கின்‌ றனர்‌.
இதில்‌ ஆச்சரியப்பட என்ன இருக்கிறது? நீலு, பீலுவின்‌ அணியினரின்‌
காரியத்திட்டம்‌ தற்கால மனிதனின்‌ மன நிலையை ஓட்டி அமைந்தது.
எங்கள்‌ திட்டமோ ஹிம்சை, பேராசை இல்லாத புருஷர்களின்‌ மன
நிலையை ஓட்டி அமைந்தது. அதனால் தான்‌ சாதாரண மக்களை அவர்‌
களுடைய வழியே அதிகம்‌ ஈர்க்கிறது.

நீலு, பீலுவுக்குத்தான்‌ படிப்பில்‌ எவ்வளவு ஆர்வம்‌! ஆனால்‌ எங்கள்‌
கட்சி ஆட்களுக்கோ? அதைச்‌ சொல்லி என்ன பிரயோஜனம்‌? நான்‌
கையில்‌ ஒரு புத்தகத்தை எடுத்துக்கொண்டு உட்கார்ந்தால்‌ போதும்‌.
உடனே, "என்ன மாஸ்டர்‌ ஸாஹேப்‌! மறுபடியும்‌ பரீட்சை எழுதப்‌
போகிறீங்களா என்ன?" என்பார்கள்‌. எங்கள்‌ குழுவில்‌ ராமச்சந்தர்‌,
ஹரிஹர்‌ இவ்விருவருக்கு மட்டுமே படிப்பதில்‌ சிறிதளவு உற்சாகம்‌
உண்டு. ராமச்சந்தர்‌ ஜல சிகிச்சைபற்றிப்‌ படிப்பார்‌. ஹரிஹர்‌ ஆசனம்‌,
யோகாப்பியாசம்‌, பிராணயாமம்‌ பற்றிய நூல்களைப்‌ படிப்பார்‌.

காந்தி வழியைப்‌ பின்பற்றுவோருக்குப்‌ புதிதாய்ப்‌ படித்துத்‌ தெரிந்து
கொள்வதற்கு இன்னும்‌ என்ன இருக்கிறது? என்ற எண்ணம்‌ இவர்‌
களுக்கு. காரணம்‌ இல்லாமலா எங்களை நீலு கேலி செய்கிறான்‌? நான்‌ 
டூர்‌ போவதற்காகப்‌ பீலுவின்‌ அம்மா, என்‌ பெட்டியல்‌ துணிமணிகளை
அடுக்கிவைத்துக்‌ கொண்டுருக்கும்போது எவ்வளவு முறை கேட்டிருக்‌
கிறேன்‌! நீலு அவன்‌ அம்மாவிடம்‌ கேலியாகச்‌ சொல்வான்‌: "அம்மா,
பழைய சர்வோ தயப்‌ பத்திரிகைகளை எடுத்து வைத்திருக்கிறாயா?"

நீலுவுக்குச்‌ சின்ன வயஇலிருந்தே அற்ப விஷயம்‌, முக்கியமான
விஷயம்‌ என்ற பாகுபாடு கிடையாது. இது விஷயத்தில்‌ இவனுக்கும்‌,
பீலுவுக்கும்‌ ஆகாச பாதாள தூரம்‌. நீலு எப்போதுமே எளிதில்‌
படபடப்படைந்துவிடுவான்‌. கோபம்‌ வந்துவிட்டால்‌ தன்னையே
மறந்து விடுவான்‌.

ஒரு முறை வீட்டினுள்‌ நுழைந்தவுடன்‌ பார்க்கிறேன்‌. சமையலறை
வராந்தாவில்‌ பீலுவின்‌ அம்மா, நீலு, பீலு ஆகிய மூவரும்‌ ஒருவருக்‌
கொருவர்‌ ஒரு சம்பந்தமும்‌ இல்லாதது போல்‌ தனித்தனியாக
உட்கார்ந்திருக்கின்றனர்‌. பீலுவின்‌ அம்மாவும்‌, பீலுவும்‌ அழுது
கொண்டிருக்கின்றனர். நீலு ஒரு துடைப்பக்‌ குச்சியை எடுத்துக்‌
கொண்டு, தரையில்‌ ஏதோ எழுதிக்கொண்டோ வரைந்துகொண்டோ
இருக்கிறான்‌. பக்கத்தில்‌ அரிவாள்‌ மணை கிடக்கிறது. அருகில்‌ சென்ற
வுடன்‌ பீலுவின்‌ அம்மா எதையோ துணியில்‌ மூடி மறைக்கப்‌ பார்க்‌
கிறாள்‌. விசாரித்ததில்‌ விஷயம்‌ வெளியில்‌ வந்தது.

பீலுவின்‌ கையிலிருந்த இங்கிப்‌ புட்டி தவறிப்‌ போய்க்‌ கவிழ்ந்து நீலு
வின்‌ 'பால்‌ பொம்மை' புத்தகத்தில்‌ விழுந்து அட்டை எல்லாம்‌ கறை
படிந்துவிட்டது. உடனே நீலு வெறி பிடித்தவன்‌ மாதிரி, பீலுவின்‌
மாஸ்டர்‌ சரித்திரப்‌ புஸ்தகத்தைக்‌ கத்தியால்‌ இரண்டு துண்டாக
வெட்டிப்‌ போட்டிருக்கிறான்‌. பார்ப்பதற்கு இரண்டு சிறிய நோட்டுப்‌
புத்தகங்கள்‌ கீழே கிடப்பது போலிருக்கிறது. விசித்திரமான பிள்ளை!
இவர்கள்‌ அம்மாவும்‌ இவர்களுக்கு இடம்‌ கொடுத்துக்‌ கெடுத்து
விட்டிருக்கிறாள்‌. பையன்‌ தப்புப்‌ பண்ணியிருக்கிறான்‌. என்னிடம்‌
வந்து சொல்லாமல்‌ அதை மூடி மறைக்கப்‌ பார்க்கிறாள்‌ .

என்ன சதாசிவ்‌, பூமிஹார்‌ - ராஜ்புத்‌ மஹாசபை முடிந்து
விட்டதா? காம்ரேட்‌ வைத்யநாத்‌ சதாசிவைக்‌ கிண்டல்‌ செய்கிறான்‌ .
பேச்சு, நூல்‌ நூற்பு யக்ஞத்தைப்‌ பற்றி. பிகாரிலுள்ள தீவிரவாதிகள்‌ ,
அதாவது சோஷலிஸ்டு , கம்யூனிஸ்டு, ஃபார்வார்டு ப்ளாக்‌, கிஸான்‌
சபை அங்கத்தினர்கள்‌, வலது சாரியினரை இப்படித்தான்‌ பரிகரிப்பது
வழக்கம்‌. பிகார்‌ பிரதேசத்துக்‌ காங்கிரஸ்‌ பூமிஹார்‌, ராஜபுத்திர
ஜாதிகளின்‌ மோதல்கள்‌ நிறைந்த முகப்பாக இருக்கிறது. பிரதேச
காங்கிரஸினுள்‌ காணப்படும்‌ குழுக்கள்‌ பெரும்பாலும்‌ ஜாதியை
ஒட்டியோ அல்லது தனி நபர்களைச்‌ சுற்றியோ அமைந்தவைதாம்‌.
இது பொய்யில்லை. ஜெயிலிலேயே பார்க்கிறேனே? ராம்‌ சரண்ஜி,
ஹரிஹாஜி இருவருமே ஜாதி அடிப்படையில்‌, தம்‌ தம்‌ அணிகளை
உருவாக்க முயல்கிறார்கள்‌ .

ஜெயிலில்‌ இருந்து கிளம்பி வெளியில்‌ வந்த பிறகும்‌ தங்கள்‌ தலைமை
நீடிக்க வேண்டாமா? அதற்காகத்தான்‌ நம்‌ நாட்டில்‌ எப்பொழு
தேனும்‌ சுதந்திரம்‌ வருமா? சில சமயங்களில்‌ வெறுப்பாக இருக்கிறது.
நீலு, பீலு குழுவினர்‌ சொல்வது எல்லாமே தவறில்லை. ஆனால்‌ சற்று
முன்பு நடந்த நூல்‌ நூற்புக்கும்‌, ஜாதி வேறுபாட்டுக்கும்‌ என்ன
சம்பந்தம்‌? சதாசிவ் உன்‌ வயதுக்காரன்‌ தான்‌ . ஆனாலும்‌ அவன்‌ என்‌
முன்னால்‌ இருக்கும்போது இப்படிப்‌ பேசினால்‌ என்னையும்‌ தாக்குவதாகத்‌
தானே அர்த்தம்‌? வயதில்‌ பெரியவர்களுக்குக்‌ கொஞ்சம்‌ மரியாதை
அளித்து விட்டால்‌ என்ன, மஹாபாரதம்‌ அசுத்தமாகிவிடுமா என்ன?

சதாசிவ்‌ பதில்‌ அளிக்கிறான்‌: "சும்மா இரு, 'லால்‌ தாஸியா.'
என்னவோ சொல்லுவாங்களே, பாப்பானுக்குச்‌ சோறும்‌ ராஜபுத்திர
னுக்குச்‌ சலாமும்‌, காயஸ்தனுக்குக்‌ காசும்‌, பாக்கி எல்லாச்‌ சாதிக்கும்‌
அடியும்‌ கொடுத்துக்‌ காரியத்தைச்‌ சாதித்துக்கொள்ள வேண்டும்‌
என்று. இரண்டு காசு கிடைத்தால்‌ பார்ட்டியை விட்டுவிட நீ தயங்க
மாட்டாய்‌. காயஸ்தர்களை எனக்குத்‌ தெரியாதா என்ன?"

வைத்யநாத்‌ காயஸ்தன்‌. மிதிலாவைச்‌ சேர்ந்த காயஸ்கர்தள்‌ தங்கள்‌
பெயருடன்‌ 'தாஸ்‌' அல்லது "லால்‌" என்ற பதத்தைச்‌ சேர்த்துக்‌
கொள்வார்கள்‌. அதனால் தான்‌ காயஸ்தர்களை அடிக்கடி "லால்‌
காளியா" என்று சில பேர்‌ அழைப்பார்கள்‌ . பெரும்பாலும்‌ இவர்கள்‌
ஜமீந்தார்களின்‌ காரியஸ்தர்கள்‌, அல்லது மணியக்காரர்களாக இருப்‌
பார்கள்‌. இந்தத்‌ தொழில்‌ இந்தச்‌ சாதியின்‌ ஏகபோகம்‌. அதனால்‌
ஏழைக்‌ குடியானவர்களுக்கு இவர்களைப்‌ பிடிக்காது. நாளாவட்டத்தில்‌
'லால்‌ தாஸியா' என்றால்‌ ஏதோ ஓர்‌ இடத்தில்‌ பிறந்த காயஸ்தன்‌
என்று இல்லாமல்‌ ஒரு பணத்தாசை பிடித்த பட்வாரி, அல்லது
மணியக்காரரின்‌ புத்தி கொண்ட மனிதன்‌ என்றாகி விட்டது.

வைத்யநாத்‌ சொல்லுகிறான்‌: "ஆமாம்‌, ஆமாம்‌. இன்னொரு
பழமொழியும்‌ இருக்கிறது. மாட்டுக்காரன்‌ பார்வையில்‌ பட்ட
புல்லுக்கும்‌, பிராமணன்‌ கண்ணில்‌ பட்ட கயிருக்கும்‌ ஒரே கல்யாண
ஊர்வலந்தான்‌" என்று.

அவன்‌ பதில்‌ அளித்தான்‌: "நான்‌ அதை ஒப்புக்கொள்கிறேன்‌.
நான்‌ கொடுத்த தயிரை மாஸ்டர்‌ ஸாஹேப்‌ உண்டதைப்‌ பார்க்க
வில்லையா?" காயஸ்தர்கள்‌ பற்றிய பழமொழியின்‌ உண்மையை ஒப்புக்‌
கொள்ளாததினால்‌ தான்‌ வார்த்தை மேலும்‌ வளருகிறது.

அதன்‌ பிறகு சதாசிவ் மேசை மீதிருந்து இறங்கி வைத்யநாத்‌ அருகில்‌
சென்றான்‌. இருவரும்‌ கசமுசவென்று பேசுகிறார்கள்‌. இவர்களுக்கு
இரகசியக்‌ குரலில்‌ பேசத்‌ திடீரென்று என்ன விஷயம்‌ முளைத்திருக்கும்‌?
இன்று வைத்யநாத்தின்‌ கட்சியில்‌ தலைவர்‌ பதவியில்‌ இருக்கும்‌ ஒரு
காம்ரேட்‌ தூக்கிலிடப்பட இருக்கிறான்‌. இருந்தும்‌ இவர்களின்‌ செயல்‌
களில்‌ வித்தியாசம்‌ எதுவும்‌ தெரியவில்லை. அதே திரைமறைவு
அறையில்‌ வகுப்பு, அதே சிரிப்புக்‌ குரல்‌. நடுநடுவே வால்யூ, லேபர்‌,
ஸர்ப்ளஸ்‌ ஆகிய அதே வார்த்தைகள்‌. என்‌ இடப்‌ பக்கத்தில்‌ இருப்பவர்‌
களின்‌ செயல்களிலும்‌ எந்த மாறுதலும்‌ இல்லை. எங்கேயும்‌ ஒரு கீறல்‌
கூடப்‌ படவில்லை. எல்லார்‌ மனத்திலும்‌ ஏதோ உறுத்திக்‌ கொண்டிருக்‌
கிறது. இல்லையென்றால்‌ தாஸைத்‌ தவிர மற்ற எல்லாரும்‌ இன்னும்‌
விழித்துக்‌ கொண்டிருப்பானேன்‌? பூஷண்‌, பிசுன்‌ தேவ்‌ இருவரும்‌
கொசுவலையை விரித்துப்‌ படுத்திருக்கிறார்கள்‌. இருந்தாலும்‌ அவர்கள்‌
பேச்சுக்‌ குரல்களைச்‌ சற்று முன்புகூடக்‌ கேட்டேனே? அவர்களும்‌
இன்னும்‌ தூங்கி விடவில்லை. அநேகக்‌ கட்டில்களில்‌ கொசுவலை விரித்‌
திருக்கிறார்கள்‌. ஆகவே, வெகு தூரம்‌ பார்க்க முடியவில்லை. ஆனால்‌
காதில்‌ பேச்சுக்‌ குரல்‌ விழுகிறது. ஆஸ்கர்‌ வைல்டின்‌ Ballad of the reading goal-இல்‌ உள்ள தூக்கு இரவின்‌ வரிகள்‌ ஞாபகம்‌
வருகின்‌ றன.

But there's no sleep where men must weep
Who never yet have wept
So, we the fool, the fraud, the knave -
That endless vigil kept'
And through each brain, on hands of pain,
Another terror Crept...

இதற்கு மேல்‌ ஞாபகம்‌ வரவில்லை. வாத்தியார்‌ உத்தியோகத்தைவிட்டு
வெகு நாளாகிறது. ஏதோ, இந்தச்‌ சில வரிகள்‌ நினைவில்‌ இருப்பதே
ஆச்சரியந்தான்‌, மேலும்‌ நினைவு படுத்திக்கொள்ள முயல்கிறேன்‌. ஆனால்‌ 
நினைவுக்கு வரவில்லை. பின்னர்‌ எப்பொழுதோ வேண்டாக சமயத்தில்‌
திடீரென எதிர்பாராத வண்ணம்‌ மனதில்‌ தோன்றும்‌.
இவர்கள்‌ எல்லாரும்‌ பயத்தினால்‌ விழித்துக்‌ கொண்டிருக்கிறார்களா,
இல்லை, அநுதாபத்தினாலா? ஹும்‌. இவர்கள்‌ வேண்டுமென்றே
விழித்‌ துக்கொண்டிருக்கவில்லை. என்ன முயன்றும்‌ இவர்களுக்கு
உறக்கம்‌ வரவில்லை என்று நினைக்கிறேன்‌. பேச்சில்‌ தங்கள்‌ மனப்‌
பளுவைக்‌ குறைக்கப்‌ பார்க்கிறார்கள்‌. என்‌ மனங்கூட அமைதியாகத்
தான்‌ இருக்கிறது. பிள்ளைகளிடம்‌ எவ்வளவு ஆழ்ந்த அன்பு செலுத்தி
யிருக்க வேண்டுமோ அவ்வளவு செலுத்தவில்லை என்று நினைக்கிறேன்‌.
இல்லையென்றால்‌ இந்தச்‌ சமயத்தில்‌ கூட என்‌ மனத்தில்‌ ஒரு விதமான
சலனமும்‌ ஏற்பட வில்லையே?

வைத்யதாத்‌ இடத்துக்குப்‌ பக்கத்தில்‌ சதாசிவும்‌ வைத்தியநாத்தும்‌
நாற்காலிகளைக்‌ கொண்டு போடுகின்றனர்‌ . இரவு இத்தனை நேரத்துக்கு
மேல்‌ மறுபடியும்‌ நாற்காலிகள்‌ எதற்கு? சதாசிவ்‌ என்‌ கட்டிலில்‌ வந்து
உட்கார்ந்திருக்கிறான்‌. நான்‌ கீழே ஜமக்காளத்தில்‌ உட்கார்ந்‌
திருக்கிறேன்‌. வைத்யநாத்‌, லட்சுமி சதுர்வேதி, ராம்பிரகாஷ்‌, கிரிதர்‌
ஆகியோர்‌ நாற்காலிகளில்‌ உட்கார்ந்திருக்கின்றனர்‌. இவர்கள்‌ இரவு
முழுவதும்‌ விழித்திருக்கப்‌ போகிறார்களா, என்ன?
பீலுவுக்கும்‌ இரவில்‌ விழித்திருந்து படிக்கும்‌ பழக்கம்‌. எவ்வளவு
நாட்கள்‌ கண்டித்திருக்கிறேன்‌! இப்பொழுது பிீலு என்ன செய்து
கொண்டிருப்பான்‌? பைத்தியம்‌ மாதிரி ஸெல்லின்‌ குறுக்கும்‌ நெடுக்கு
மாக உலாவிக்‌ கொண்டிருப்பான்‌. ஒரு தரமாவது அப்பாவை நினைப்
பானோ என்னவோ? பயப்படக்கூடிய பிள்ளை இல்லை அவன்‌. ஆனால்‌
ராட்டையில்‌ நூற்க மாட்டான்‌. கடவுளிடம்‌ நம்பிக்கை கிடையாது.
இன்று இரவு, இந்த இரண்டில்‌ ஒன்று இருந்தாலும்‌ மனத்துக்கு
எவ்வளவு தெம்பாய்‌ இருக்கும்‌! பள்ளிக்கூடத்துச்‌ சம்ஸ்கிருத பண்டிதர்‌
ஜெயிலில்‌ "மத போதகர்‌". ஜெயிலில்‌ ஹிந்துக்‌ கைதிகளுக்குத்‌
தர்மோபதேசம்‌ செய்ய வருவார்‌. நான்‌ ஹெட்மாஸ்டராய்‌ இருந்த
சமயத்தில்‌ தான்‌ பண்டிட்‌ வேலையில்‌ சேர்ந்தார்‌. அதனால்‌ அன்று
பார்க்க வந்திருந்தார்‌. பீலு அவருடைய மாணவன்‌. வருத்தப்‌
பட்டுக்‌ கொண்டார்‌. பீலுவின்‌ ஸெல்லுக்குப்‌ போயிருந்தாராம்‌.
தர்மோபதேசம்‌ தனக்கு அவசியமில்லை என்று சொல்லி விட்டானாம்‌.
ஆனால்‌ பீலு அவர்‌ காலைத்‌ தொட்டு நமஸ்கரிக்கக்‌ தவறவில்லை என்றும்‌
சொன்னார்‌. பீலு மரியாதை தெரியாத பையனா, என்ன? அது சரி.
பகவானிடம்‌ நம்பிக்கை இருந்தால்‌ சோஷலிஸ்டாக இருக்க முடியாதா?

காவி உடை உடுத்திய சாமியார்களை எல்லா அரசியல்‌ கட்சிகளிலும்‌
பார்த்திருக்கிறேன்‌. அவர்கள்‌ பகவானிடத்தில்‌ நம்பிக்கை வைக்க
வில்லையா என்ன? அன்று ஒரு அஸிஸ்டென்ட்‌ ஜெயிலர்‌ கையில்‌,
பீலுவுக்காக ஒரு பாக்கெட்‌ ஸைஸ்‌ பகவத்கீதை கொடுத்தனுப்‌
பினேன்‌. அசிஸ்டென்ட்‌ ஜெயிலர்‌ மறுநாளே அதைத்‌ திருப்பிக்‌
கொண்டுவந்து கொடுத்துவிட்டு, "உங்கள்‌ பிள்ளை இந்தப்‌ புத்தகம்‌
தனக்குத்‌ தேவையில்லை. வேறு ஏதாவது நல்ல புத்தகம்‌ இருந்தால்‌
கொடுங்கள்‌, படிக்கிறேன்‌ என்று சொல்கிறார்‌" என்று சொல்லி
விட்டுப்‌ போனான்‌. என்னிடம்‌ வேறு சில புத்தகங்கள்‌ இருந்தன.
அவனிடம்‌ அந்தப்‌ புத்தகங்களைப்‌ பீலுவுக்குக்‌ கொடுக்கச்‌ சொல்லிச்‌
கேட்டுக்‌ கொண்டேன்‌. அவன்‌ சொன்னான்‌: "மதச் சம்பந்தமான
புத்தகங்களைக்‌ கொடுக்க எனக்கு அதிகாரம்‌ இருக்கிறது. மூன்றாம்‌
டிவிஷன்‌ கைதிகளுக்கு வேறு புத்தகம்‌ கொடுக்க வேண்டுமென்றால்‌
௬ப்பிரண்டென்ட்‌ பர்மிஷன்‌ வேண்டும்‌. துரை ரொம்ப இரக்க
சுபாவமுள்ளவர்‌. நல்ல மனுஷர்‌. அவர்‌ உங்கள்‌ பிள்ளையிடம்‌
ஏதாவது வேண்டுமா என்று கேட்டுப்‌ பார்த்தார்‌. ஆனால்‌ அவன்‌
அவர்‌ முகத்துக்கு எதிராகவே, தனக்கு ஒன்றும்‌ வேண்டாம்‌ என்று
சொல்லி விட்டான்‌."

சரியாகத்தான்‌ சொன்னான்‌. இத்தகைய பதிலைத்தான்‌ பீலுவிட
மிருந்து எதிர்‌ பார்க்க முடியும்‌. கடைசி விநாடிவரை தலையை உயர்த்தி
வைத்துக்கொண்டே போய்‌ விடுவான்‌. என்‌ பெயரைப்‌ பிரகாசிக்கச்‌
செய்துகொண்டு எல்லாவிதமான ஈனத்தன்மையையும்‌ உதைத்துத்‌
தள்ளிவிட்டு கம்பீர முகத்துடன்‌ உதாசனமாய்ச்‌ சிரித்துக்கொண்டே
'மிலிடென்ட்‌' இல்லாத பீலு சென்று விடுவான்‌.

சென்ற மகாயுத்தத்துக்குப்‌ பின்‌ வெளியான ஒரு கேலிச்‌ சித்திரம்‌
நினைவுக்கு வருகிறது. 'பஞ்ச்‌'ல்‌ வெளிவந்தது. இரண்டு வயதான
வர்கள்‌--'லார்ட்‌ ' கள்‌-- ' அரிஸ்டோக்ராபிக்‌' கிளப்பின்‌ திண்டுகள்‌
நிறைந்த ஸோபாவில்‌ உட்கார்ந்து கொண்டிருக்கின்றனர்‌. வாயில்‌
சுருட்டு, மேஜைமீது பாட்டில்‌, கிளாஸ்‌. யாருடைய எத்தனை
பிள்ளைகள்‌ யுத்தத்தில்‌ உயிர்‌ இழந்தனர்‌ என்று பேசிக்கொண்‌ டிருக்‌
கின்றனர்‌. பிள்ளைகளின்‌ மரணம்‌ அவர்களை வருத்தவில்லை. மற்றவனைத்‌
தோற்கடிக்கும்‌ பெருமையில்‌ பிள்ளைகளின்‌ சாவு இரண்டாம்‌ பட்சமாக
இருந்தது.

என்னுடைய பெருமையும்‌ இதே மாதிரி ஏளனத்துக்கு உரியது
தான்‌. எந்தப்‌ பிள்ளையின்‌ பால்‌ ஒரு தகப்பனின்‌ கடமையை நான்‌
செய்யவில்லையோ அந்தப்‌ புத்திரனின்‌ சாகசச்‌ செயலிலிருந்து எழும்‌
பெருமையில்‌ மட்டும்‌ பங்கு கொள்ள என்‌ மனம்‌ தயங்கவில்லை. நான்‌
இந்த வழியில்‌ வந்ததிருக்காவிட்டால்‌ பீலுவுக்கு இந்த நிலை வந்திருக்‌
குமா? என்‌ அப்பா ஒரு சர்க்கார்‌ உத்தியோகஸ்தர்‌. நான்‌ சர்க்கார்‌
வேலையில்‌ இருந்தேன்‌. என்‌ பிள்ளையும்‌ மற்ற வீட்டுப்‌ பிள்ளைகளைப்‌
போல்‌ படித்து முடித்து ஏதோ சம்பாதித்துக்‌ கொண்டு மனைவி,
குழந்தை குட்டிகள்‌ என்று குடும்பம்‌ நடத்தியிருப்பான்‌. எங்கள்‌
பேட்டையின்‌ மித்திர்‌ கிழவர்‌ சொன்னது சரியே. கல்யாணம்‌ செய்து
கொண்ட பிறகு, அதுவும்‌ குழந்தைகள்‌ பிறந்த பிறகு, சுயேச்சையாக
வாழ்க்கை நடத்தும்‌ அதிகாரம்‌ ஒருவருக்கும்‌ கிடையாது. அவர்கள்‌
வாழ்க்கை கேவலம்‌ தம்‌ சொந்தப்‌ பராமரிப்புடன்‌ முடிவதல்ல, மற்றும்‌
பலருடைய பொறுப்பும்‌ அவர்கள்‌ மேல்‌ விழுகிறது. கையில்‌ பணம்‌
என்ற பேச்சே கிடையாது. பணம்‌ இருப்போர்‌ இம்‌ மாதிரி காரியங்‌
களில்‌ இறங்குவதற்கு முன்‌ மனைவி மக்களுக்கு ஏதோ ஒருவித ஏற்பாடு
செய்யலாம்‌. ஆனால்‌ அப்படிச்‌ செய்துவிட்டால்‌ அவர்கள்‌ கடமையை
ஆற்றியதாகிவிடுமா? அதனால்‌ குழந்தை குட்டிகள்‌ சிறிது சுகமாய்க்‌
காலம்‌ தள்ளலாம்‌. ஆனால்‌ செளகரியமாய்‌ இருப்பது ஒன்றுதான்‌
பூமியில்‌ ஒரே காரியமா? இல்லற வாழ்க்கையில்‌ பரஸ்பரம்‌ இடையில்‌
உண்டாகிற இனிய சம்பந்தத்துக்கு ஏதாவது விலை உண்டா? ராஜ்யத்‌
தையும்‌, செல்வங்களையும்‌ வைத்துவிட்டுத்‌ துறவு பூண்டதால்‌,
சித்தார்த்தன்‌ தன்‌ மனைவி குழந்தைகளிடம்‌ சரிவர நடந்து கொண்டான்‌
என்று சொல்ல முடியுமா, என்ன?

பீலு ஆங்கிலக்‌ கல்லூரியில்‌ படிக்கவில்லை. அவன்‌ அம்மாவின்‌
தொந்தரவினால்‌ இங்கிலீஷ்‌ ஹைஸ்கூலில்‌ மெட்ரிகுலேஷன்‌ பரிட்சை
வரை அவனைப்‌ படிக்கவைத்தேன்‌. என்‌ இஷ்டப்படி நடந்திருந்தால்‌
இங்கிலீஷ்‌ ஸ்கூலில்‌ இத்தனை தூரம்‌ கூடப்‌ படித்திருக்க மாட்டான்‌.
அவனைப்‌ பிகார்‌ வித்யா பீடத்தில்‌ படிக்கவைக்க வேண்டும்‌ என்பதே
என்‌ அவா. இதனால்‌ சகபாடிகளிடமிருந்து பலவிதப்‌ பேச்சுகள்‌ கேட்க
வேண்டியதாயிற்று. மகாத்மா அவர்கள்‌ ஆசிரமத்துக்கு வந்திருந்த
போது, ஜயஸ்வாலின்‌ சகோதரி இந்த விஷயத்தை அவர்‌ காதிலும்‌
போட்டுவைத்தாள்‌. அவள்‌ 'ஒரு மாதிரி' மனுஷி. அவளாகவே செய்‌
திருக்க மாட்டாள்‌. என்‌ க்ஷமத்தில்‌ அக்கறை கொண்ட யாரோ ஒரு
நண்பரின்‌ தூண்டுதலின்பேரில்‌ தான்‌ இது நடந்திருக்கிறது. மகாத்மா
காந்தி அப்பொழுது என்னிடம்‌ ஒன்றும்‌ சொல்லவில்லை. இவ்வளவு
விசாலமான தேசத்தில்‌ நாலு தினுசான பிள்ளைகள்‌ இருக்கத்தான்‌
இருப்பார்கள்‌ - என்‌ பிள்ளைகளும்‌ தான்‌ என்னிடம்‌ தப்புக்‌ கண்டுபிடிக்‌
கின்றனர்‌" என்று சொல்லிச்‌ சிரித்து ஒதுக்கிவிட்டார்‌ - என்‌ தலை
வெட்கத்தினால்‌ கவிழ்ந்தது.

காந்திஜியின்‌ இந்தத்‌ தீவிரமான அபிப்பிராயம்‌ பீலுவையும்‌ அவன்‌
அம்மாவையும்‌ வெகுவாகப்‌ பாதித்தது. அதனால்‌ மெட்ரிகுலேஷ
னுக்குப்‌ பிறகு அவனும்‌ அவன்‌ அம்மாவும்‌, அவன்‌ காசி வித்யா
பீடத்தில்‌ படிப்பதே உசிதம்‌ என்று தீர்மானித்தனர்‌ . ஆங்கிலக்‌
கல்லூரியை விட என்ன குறைவாகவா இங்கே சொல்லிக்‌ கொடுக்‌
கின்றனர்‌? நீலு பி.ஏ. பாஸ்‌ செய்திருக்கிறான்‌ . அவனுக்குப்‌ பீலுவை
விட எந்த விஷயத்திலும்‌ அதிகம்‌ தெரியுமா என்ன? பீலுவின்‌ கட்சியில்‌
முக்கால்வாசிப்‌ பேர்‌ பி.ஏ., எம்‌.ஏ. படித்தவர்கள்‌ இருந்தாலும்‌
அவர்கள்‌ பீலுவிடம்‌ பாடம்‌ கேட்பானேன்‌? இருந்தாலும்‌ நடை
முறையில்‌ தெளிவாகத்‌ தெரிவது என்னவென்றால்‌, மக்கள்‌ வித்யா
பீடத்தின்‌ சாஸ்திரி பட்டத்தை இளப்பமாய்க்‌ கருதுகின்றனர்‌ . பீலு
பாசாகிவிட்டான்‌ என்ற செய்தி கிடைத்த அன்று அவன்‌ அம்மாவிடம்‌
சொன்னேன்‌. இன்றிலிருந்து பீலு "பூர்ண சந்திர சாஸ்திரி."

மிகுந்த உற்சாகத்துடன்‌ இதை வரவேற்பாள் என்று எதிர்பார்த்தேன்‌ -
ஆனால்‌ அவளோ பதிலே சொல்லலில்லை . தலையைக்‌ குனிந்து பருப்பு
உருண்டைகளைச்‌ செய்துகொண்டே இருந்தாள்‌ - அதன்‌ பிறகும்‌ பல
சமயங்களில்‌ கவனித்திருக்கிறேன்‌ - படிப்புப்பற்றிய பேச்சு வரும்‌
போதெல்லாம்‌ பேச்சை மாற்றிவிடுவாள்‌ : இப்படிப்‌ பல காரணங்‌
களினால்‌ பீலுவுக்கு ஒரு தாழ்வு நவிற்சி உண்டாக விட்டது. பீலுவின்‌
அம்மாவுக்கும்‌ தன்‌ பிள்ளைக்கு உயரிய படிப்பு கிடைக்கவில்லை என்று
எண்ணம்‌. அது பையனின்‌ தப்பில்லை. அவனுடைய தசை அப்படி என்று
மனத்துக்குள்ளேயே குடைந்து கொண்டிருந்தது : அதுவும்‌ முக்கியமாக
என்‌ தவறினால்‌ என்பது அவள்‌ எண்ணம்‌.

உண்மையிலேயே பீலுவைப்‌ போன்ற புத்திசாலிப்‌ பிள்ளைக்கு ,
சந்தர்ப்பம்‌ கிடைத்திருந்தால்‌ பெரிய புரொபஸராகவோ அல்லது
விஞ்ஞானியாகவோ வந்திருப்பான்‌ - புதிய, புதிய ஆராய்ச்சிகள்‌ மூலம்‌
அவன்‌ புகழ்‌ உலகமெங்கும்‌ பரவியிருக்கும்‌ - அதற்குப்‌ பதிலாக நான்‌
அவன்‌ வாழ்க்கைக்கு வேறுவிதமான சூழ்நிலையை அமைத்துக்கொடுத்து
விட்டேன்‌. இந்தச்‌ சூழ்நிலையிலிருந்து ஜெயிலுக்கு வந்தாலே நிம்மதி:
சாந்தி கிடைக்கும்‌ என்றாகிவிட்டது. அவன்‌ வளர்ந்த உலகத்தில்‌
தூக்குத்‌ தண்டனை சாதாரணமாக நிகழக்கூடிய ஒரு விபத்தே ஒழிய
வேறொன்றும்‌ இல்லை. பீலு முட்டாள்‌ இல்லை. நல்லது, கெட்டது தெரித்‌
தவன்‌. வயது வந்தது முதல்‌ அவன்‌ வழியை அவனே வகுத்துக்கொண்
டவன்‌. இதைத்‌ தவிர, அவனால்‌ என்ன தான்‌ செய்திருக்க முடியும்‌?

திடுக்கிட்டேன்‌. இப்படித்தான்‌ கதவைத்‌ தடதடவென்று தட்ட
வேண்டுமா, என்ன? கதவு மூடி இருக்கிறதா, இல்லையா என்று
பார்ப்பது தானே உன்‌ கடமை? அதற்கு இவ்வளவு பலமாய்த்‌ தட்டு
வானேன்‌? பக்கத்துக்‌ கட்டிலிலிருந்து ஒருவர்‌, "ஆமாம்‌! உடை,
உடைத்து நொறுக்கு" என்றார்‌.

இன்னோருவர்‌, "அப்போது தப்பித்து ஓடலாம்‌ அல்லவா?" என்றார்‌.

அப்படியானால்‌ ஒரு மணிக்கு வரவேண்டிய வார்டர்‌ வந்துவிட்டான்‌
போலிருக்கிறது. வார்டர்‌ என்‌ பக்கம்‌ திரும்புகிறான்‌. பெரிய நரைத்த
மீசை, களையான முகம்‌. என்னைப்‌ பார்த்தவுடன்‌ கைகுவித்து
நமஸ்காரம்‌ செய்கிறான்‌. பிறகு, நாற்காலியில்‌ உட்கார்ந்திருக்கும்‌
வைத்யநாத்‌ முதலியோர்‌ பக்கம்‌ திரும்பி, "நமஸ்தே! எல்லாரும்‌
செளக்கியம்‌ தானே?" என்கிறான்‌ .

லட்சுமி சதுர்வேதி, "அடே, சிங்லியா? வெகு நாட்களுக்குப்‌ பிறகு
டியூட்டிக்கு வந்திருக்கிறாயே, என்ன விஷயம்‌?" என்றார்‌.

"ஒரு வாரம்‌ லீவு போட்டு வீட்டுக்குப்‌ போயிருந்தேன்‌. நேற்று
ஜாயின்‌ ஆகிவிட்டேன்‌. சண்டை சமாசாரம்‌, எதனாச்சும்‌ சொல்லுங்‌
களேன்‌!"

"நாங்கள்‌ உனக்கு நியூஸ்‌ சொல்வதா? நாங்கள்‌ ஜெயிலில்‌ இருக்‌
கிறோம்‌. நீ எங்களுக்கு வெளி விஷயங்களைச்‌ சொல்வாயா? எங்கிட்‌
டேயே சமாசாரம்‌ கேட்கிறாயே?"

"நீங்கள் எல்லாரும்‌ இங்கிலீஷ்‌ பேப்பர்‌ படிக்கிறீங்க. அதனால்‌
தான்‌ கேட்டேன்‌." பிறகு தானாகவே ஆரம்பித்துவிட்டான்‌. யுத்தம்‌.
நகரம்‌, அவன்‌ போயிருந்த சொந்த கிராமம்‌, மகாத்மாஜி இன்னும்‌
எதை எல்லாமோ பற்றிக்‌ கதைகள்‌ சொன்னான்‌. ஒரேயடியாகக்‌
கூட்ஸ்‌ வண்டிகளில்‌ நரி, ஒநாய்‌ எல்லாம்‌ அடைத்து யுத்த களத்துக்கு
அனுப்புகிறார்கள்‌. மகாத்மா உண்ணவிரதகம்‌ தொடங்கிய அன்று
திடீரென்று, என்ன காரணத்தினாலோ தெரியாது கவர்னரின்‌
மாளிகைக்‌ கூரை பட்டென்று பிளந்து போய்விட்டது. மகாத்மாவை
எதிர்த்த ராஜ்கோட்‌ திவானுக்கு என்ன ஆயிற்று? இன்னும்‌ எத்
தனையோ சமாசாரங்கள்‌. இவற்றை எங்களுக்குச்‌ சொல்வதற்காகவே
துடித்துக்‌ கொண்டிருந்திருக்க வேண்டும்‌. முதலில்‌ நடந்த குசலப்‌
பிரச்னம்‌ எல்லாம்‌ இதற்கு ஒரு பீடிகைகான்‌. பிறகு வைத்யநாத்தின்‌
ஜன்னல்‌ பக்கம்‌ வெளிவராந்தாவில்‌ உட்கார்ந்து கொண்டு நன்றாய்‌
அளக்க ஆரம்பித்தான்‌. வேறு நாளாயிருந்தால்‌ இவன்‌ இரவு டியூட்டி
யின்‌ போது ஒருவரும்‌ விழித்துக்‌ கொண்டிருக்க மாட்டார்கள்‌. அப்‌
போது மிகவும்‌ தனிமையாக இருப்பதாய்த்‌ தோன்றும்‌. தூங்கி
வழிந்துகொண்டு புகையிலையைக்‌ துப்பிக்கொண்டு மற்றக்‌ காவல்‌
காரர்களை எழுப்பிக்கொண்டு குறுக்கும்‌ நெடுக்குமாக நடந்துகொண்டு
இருந்தாலும்‌ இரண்டு மணி நேரத்தைக்‌ கழிப்பது கஷ்டமாக இருக்கும்‌
இவனுக்கு. அவர்கள்‌ பேச்சுக்களிடையே வார்டரும்‌ உட்கார்ந்து
கொண்டு பங்கு கொள்வது வைத்யநாத்‌ குழுவினருக்குப்‌ பிடிக்கவில்லை
என்று நினைக்கிறேன்‌.

வைத்யநாத்‌ சொல்கிறான்‌: "சிங்ஜி, துவாபர யுகத்தில்‌ கிருஷ்ணனின்‌
தாயையும்‌ கிருஷ்ணனையும்‌ ஜெயிலில்‌ அடைத்து வைத்தாய்‌. இன்னும்‌
இந்த யுகத்தில்‌ மகாத்மாவையும்‌ அவருடைய குழந்தைகளையும்‌
அடைத்து வைத்திருக்கிறாய்‌."

"விதியின்‌ விளையாட்டிலிருந்து தப்பிக்க முடியுமா பாபு? கிருஷ்ணனைத்‌
தான்‌ எவ்வளவு நாள்‌ ஜெயிலில்‌ வைச்சிருந்தோம்‌? நீங்களும்‌ எவ்வளவு
நாட்கள்‌ இருப்பீர்கள்‌ என்று நான்‌ எப்படிச்‌ சொல்ல முடியும்‌? இந்தச்‌
சனியன்‌ பிடித்த யுத்தம்‌ வேறே முடியும்‌ என்று தோணலையே?
கிருஷ்ணா! கிருஷ்ணா!"

வைத்யநாத்தின்‌ குழுவினர்‌ ஒஹோவென்று சிரித்துவிட்டனர்‌.
சிங்ஜி அவர்கள்‌ வலையில்‌ மாட்டிக்‌ கொண்டான்‌. சாதாரணமாக
ராதாகிருஷ்ண பெயரை எடுக்காலேசிங்‌ கடுகடுப்பான்‌ .
"சீதாராம்‌ என்று சொல்லுங்கள்‌ " என்பான்‌. இன்று அவனாகவே
தன்னையும்‌ அறியாமல்‌ "கிருஷ்ணா, கிருஷ்ணா" என்று சொல்லி
விட்டான்‌. வெட்கத்தால்‌ சிரித்துக்‌ கொண்டே இரண்டு கைகளையும்‌
கொட்டிக்கொண்டு அவன்‌ ஒடிப்‌ போய்‌ விட்டான்‌. வைத்யநாத்‌
முதலியோர்‌ கூப்பிடுகிறார்கள்‌. "சிங்ஜி, இதைக்‌ கேட்டு விட்டுப்போ!
எங்களுக்கு விடுதலை கிடைக்கப்‌ போகிறது." அவன்‌ காதில்‌ இது எங்கு
விழப்போகிறது? அவன்‌ கணத்தில்‌ வார்டின்‌ மறுபக்கம்‌ போய்‌
விட்டான்‌. வார்டரின்‌ கையில்‌ இருப்பது ஒரு விளக்கு. அதையும்‌
ஜன்னலுக்கெதிராய்‌ வைத்துப்‌ போய்‌ விட்டான்‌. காம்ரேட்‌ கிரிகர்‌,
கம்பிகளின்‌ நடுவில்‌ கையைவிட்டு அந்த விளக்கிலிருந்து எண்ணெயை
ஒரு மக்கோப்பையில்‌ ஊற்றிக்கொள்கினான்‌, இந்த யுத்த சமயத்தில்‌
கெரோசின்‌ கிடைப்பது அரிது. எலலாரும்‌ விடுதலையைப்‌ பற்றியே
பேசிக்கொண்டிருக்கிறார்கள்‌ .

ஹோம்‌ மெம்பர்‌ ஸ்டேட்பெண்டின்‌ தொனி, லார்டு அமெரி
பார்லிமெண்டில்‌ என்ன சொன்னார்‌? எந்த எந்தக்‌ காங்கிஸ்காரர்கள்‌
விடுதலையாயுள்ளனர்‌? என்பவற்றை அடிப்படையாகக்‌ கொண்டு
வாதப்‌ பிரதிவாதங்கள்‌, ஆசை அபிலாஷைகள்‌, கற்பனைகள்‌. சர்க்‌
காரின்‌ நோக்கங்களில்‌ ஏதேனும்‌ மாறுதல்‌ ஏற்பட்டுள்ளதா என்று
துருவிக்‌ துருவி ஆராய்ச்சி செய்கின்‌ றனர்‌. ஜெயிலுக்குள்‌ வந்த புதிதில்‌
முதலில்‌ நிம்மதியாய்‌ "அப்பாடா" என்றிருக்கும்‌. ஆனால் சில நாட்‌
களிலேயே அலுப்பாகி விடுகிறது. அதன்‌ பிறகு ஆரம்பமாகும்‌,
விடுதலையைப்பற்றிய பேச்சு. இரவு பகலாக ஜெயிலிலிருந்து எப்‌
பொழுது வெளியே போகப்‌ போகிறோம்‌ என்ற ஒரே பேச்சுத்தான்‌.

தினசரிகளிலிருந்து அதற்குச்‌ சாதகமாகவோ, பாதகமாகவோ
செய்திகளைச்‌ சேகரிப்பார்கள்‌, ஃபுதன்‌ பாபு ஜெயிலிலிருந்து விடுதலை
பெறுவதைப்‌ பற்றிய சமாசாரங்களைச்‌ சேகரிப்பதை ஒரு பொழுது
போக்காகக்‌ கொண்டிருக்கிறார்‌. அவர்‌ பத்திரிகை படித்து முடித்தவுடன்‌
அவரைச்‌ சுற்றிலும்‌ என்ன கூட்டம்‌! பிசுன்‌ தேவ்‌ இது பற்றித்‌ துளஸி
தாஸரின்‌ 'தோஹா'ச்‌ செய்யுள்‌ அமைப்பில்‌ ஒரு கவிதையே தயாரித்து
விட்டான்‌. பிரதி தினமும்‌ மேட்‌ அன்றைய பத்திரிகைக்‌ கட்டுடன்‌
உள்ளே நுழையும்பொழுது யாராகிலும்‌ ஒருவர்‌ அந்தக்‌ கவிதையை
ஒப்பிப்பார்‌.

"துளஸி, டூண்டத்‌ ஜேஸ்மே வஹ்‌ படியா அக்பார்‌ ஜிஸ்மே சர்ச்சா
ஸுலஹ்கி, கர்தி ஹோ சர்க்கார்‌." அதாவது ஜெயிலிலிருக்கும்‌ துளஸி
தாஸ்‌ தேடும்‌ அழகான நாளேடு எது தெரியுமா? அதுதான்‌ சர்க்கார்‌
நம்முடன்‌ சமரசத்துக்கான ஆலோசனைகளை நடத்துகிறது! என்று
சொல்லும்‌ ஏடு!

இன்று இல்லாவிட்டாலும்‌ என்றோ ஒரு நாள்‌ எல்லாரும்‌ விடுவிக்கப்‌
படப்‌ போகிறார்கள்‌. ஆனால்‌ பீலுவோ? பீலுவை என்‌ கூட அழைத்துச்‌
செல்ல முடியாது. நானோ கிழவனாகிவிட்டேன்‌. இருந்தாலும்‌ வாழ
வேண்டும்‌ என்ற துடிப்பு இன்னமும்‌ உள்ளது. பீலுவுக்குந்தான்‌
அப்படி என்ன வயதாகிவிட்டது? அவன்‌ முழு வாழ்வும்‌ அவன்‌ முன்னால்‌
இருக்கிறது. நான்‌ திரும்பிவிடுவேன்‌. ஆனால்‌ பீலுவால்‌ முடியாது.

ஒரு வேளை பீலுவுக்குக்‌ கல்யாணமாகி இருந்தால்‌ காந்திக்‌ கொள்கை
யில்‌ நம்பிக்கை வைத்திருப்பானோ, என்னவோ? விவாகத்துக்குப்‌ பிறகு
வாழ்வின்‌ வெறியூட்டும்‌ கிளர்ச்சிகள்‌ குறைந்து விடுகின்றன. பொறுப்‌
புணர்வு அதிகரிக்கிறது. பீலு சோஷலிஸ்டுகளின்‌ அபாயங்கள்‌ நிறைந்த
வழியில்‌ தொடர்ந்து சென்றிருக்க மாட்டான்‌. 'ஸர்வோதய' த்தில்‌
காகா காலேல்கர்‌, இதையே வேடிக்கையாகச்‌ சொல்லியிருக்கிறார்‌ .

"நான்‌ கவனித்த மட்டும்‌ காங்கிரஸ்‌ தலைவர்களில்‌ யார்‌ யாருடைய
மனைவியர்‌ உயிருடன்‌ இருக்கின்‌றனரோ அவர்கள்‌ மிகவும்‌ சாந்த குணம்‌
படைத்தவர்களாக இருக்கின்றனர்‌. கல்யாணம்‌ செய்துகொள்ளாத
வர்களாகவோ அல்லது மனைவியை இழந்தவர்களாகவோ இருந்தால்‌
அவர்கள்‌ உக்ரஸ்வரூபிகளாக இருக்கின்றார்கள்‌. ஜவாஹர்லால்‌,
சுபாஷ்‌ போஸ்‌, வல்லபாய்‌ படேல்‌ ஆகியோரால்‌ எதையும்‌ பதற்ற
மில்லாமல்‌ ஆராய முடியாது." ஊஹும்‌. பீலு சோஷலிஸ்டு கட்சியில்‌
சேராதிருந்தாலும்‌ என்னால்‌ அவனைக்‌ காப்பாற்றியிருக்க முடியாது.
இந்தப்‌ போராட்டத்தில்‌ எத்தனை பேர்‌ உயிரிழந்து இருக்கின்றனர்‌!

இவர்கள்‌ உண்மையில்‌ அரசியலுடன்‌ ஒருவிதச்‌ சம்பந்தமும்‌ அற்ற
வர்கள்‌. மகாத்மாவின்‌ சிஷ்யர்களிலும்‌ கூட எத்தனை பேர்‌ வன்முறைச்‌
செயல்களில்‌ ஈடுபட்டிருக்கிறார்கள்‌! இதற்கு ஏதாவது கணக்கு
இருக்கா என்ன? பிறப்பு, இறப்பு என்பது மனிதன்‌ கையில்‌ இல்லை.

சரஸ்வதிக்கும்‌, பீலுவுக்கும்‌ கல்யாணம்‌ நடந்திருந்தால்‌ நன்றாய்‌
இருந்திருக்கும்‌. இருவரும்‌ சந்தோஷமாக இருத்திருப்பார்கள்‌. நல்ல
பெண்‌ சரஸ்வதி. ஆகஸ்டு மாதத்தில்‌ போலீசார்‌ அவளைக்‌ கைது
செய்தனர்‌. மூன்று மாதங்களுக்குப்‌ பிறகு ருசு இல்லாததினால்‌ விட்டு
விட்டனர்‌. திரும்பவும்‌ 26 ஜனவரி, சுதந்திரத்‌ தினத்தன்று ஜெயிலுக்கு
வந்து விட்டாள்‌. அவளுடன்‌ விவாகமாகியிருந்தால்‌ இருவருமே
அரசியல்‌ பணியுடன்‌ கூடவே குடும்ப வாழ்க்கையையும்‌ நடத்தியிருக்‌
கலாம்‌. லெனின்‌ கூடத்தான்‌ விவாகம்‌ செய்து கொண்டார்‌.
கபில்தேவும்‌ அவன்‌ அம்மாவும்‌ இதைப்பற்றி என்னிடம்‌ பிரஸ்தாபித்‌
தினர்‌. அவர்கள்‌ குடும்பத்தில்‌ ஏதோ ஒரு களங்கம்‌ இருந்திருக்க
வேண்டும்‌. இல்லாவிட்டால்‌ இந்த மாதிரி, அதிகப்‌ படிப்பில்லாத
பூமிஹார்‌ பிராம்மண குடும்பத்தவர்‌ ஒரு வங்காளிக்குப்‌ பெண்‌
கொடுக்க முன்‌ வருவார்களா? என்னைப்‌ பொறுத்தவரை இதில்‌ எவ்வித
ஆட்சேபமும்‌ இல்லை. பீலுவின்‌ அம்மாவுக்குத்‌ தான்‌  இஷ்டமில்லை.
பீலுவின்‌ விருப்பத்தைக்‌ கேட்கவேயில்லை. இந்த காலத்துப்‌ பிள்ளை
அவன்‌. அபிப்பிராயத்தை முன்பே கேட்டுத்‌ தெரிந்து கொண்டிருந்‌
திருக்க வேண்டும்‌. ஆனால்‌ அம்மாவுக்கே விருப்பம்‌ இல்லாதபோது
அவனைக்‌ கேட்டு விஷயத்கை வளர்ப்பதில்‌ என்ன பயன்‌?

பீலுவின்‌ அம்மாவே வெகு நாட்களுக்கு முன்‌ என்னிடம்‌ சொல்லி
யிருந்தாள்‌. பீலுவின்‌ அபிப்பிராயம்‌, அரசியலில்‌ ஈடுபடுவோர்‌
கல்யாண ஆசைகளை விட்டுவிட வேண்டும் என்பது. ஆனால்‌ சரஸ்வதி
இவனுக்கு நல்ல ஜோடி. இன்றைய சராசரி நடுத்தர வங்காளிக்‌
குடும்ப பெண்களைவிடக்‌ கெட்டிக்காரப்‌ பெண்‌. ஆரோக்கியத்திலும்‌
சிறந்தவள்‌. வீட்டை நன்றாக வைத்துக்கொள்‌ ள கூடியவள்‌. பார்ப்‌
பதற்கும்‌ கேட்பதற்கும்‌ நன்றாகவே இருக்கிறள். எவ்வளவு பெரிய
வளாக வளர்ந்துவிட்டாள்‌!

கபில்‌ தேவுக்கு எப்பொழுதும்‌ கோர்ட்டில்‌ கேஸ்‌, வழக்கு. கேஸ்‌
விஷயமாய்‌ வரும்போது ஆசிரமத்தில்‌ தங்குவான்‌. அநேகமாக
ஒவ்வொரு தடவை வரும்போதும்‌ சரஸ்வதியையும்‌ அழைத்து
வருவான்‌. ஒரு தடவை ரோஜாத்‌ தோட்டத்து விழா பார்ப்பதற்காக
வந்திருந்தாள்‌ , சின்னஞ்சிறியவளாகச்‌ சிவப்புப் புடைவை கட்டிக்‌
கொண்டு, மாட்டு வண்டியில்‌. எங்கள்‌ வீட்டுச்‌ சிறுமிகளாயிருந்தால்‌
பிராக்‌ போட்டுக்‌ கொண்டிருப்பார்கள்‌. சமையலறை வராந்தாவில்‌
பீலுவின்‌ அம்மா அவளுக்குச்‌ சாப்பிட ஏதோ கொடுத்திருந்தாள்‌ .
பால்‌ கிண்ணத்தில்‌ வாய்‌ வைத்தவுடன்‌ அழத்‌ தொடங்கிவிட்டாள்‌.
கேட்டால்‌ ஒன்றும்‌ சொல்லமாட்டேன்‌ என்கிறாள்‌. சகாதேவ்‌ வந்து
அவளைத்‌ தாஜா செய்து, அழுகையின்‌ காரணத்தைக்‌ கண்டுபிடித்தான்‌.

அவளுக்கு எருமைப்‌ பால்‌ குடித்துப்‌ பழக்கம்‌ ஆனதினால்‌ பசும்பாலின்‌
ருசி பிடிக்கவில்ல. எனவே, சாப்பிட முடியவில்லை. கல்யாணம்‌
ஆகாததும்‌ நல்லதுதான்‌. ஆகியிருந்தால்‌ இன்னோர்‌ அபாக்கியவதி கூடி
யிருப்பாள்‌. அவ்வளவுதான்‌. என்‌ சுமையும்‌ அதிகமாயிருக்கும்‌.
பொறுப்பும்‌ பந்தங்களும்‌ அதிகரித்திருக்கும்‌. தவிரவும்‌ நானுந்தான்‌
இன்னும்‌ எவ்வளவு நாள்‌ உயிர்‌ வாழப்போகிறேன்‌? அதன்‌ பிறகு நீலு
தான்‌. நீலு இருப்பதும்‌, இல்லாததிருப்பதும்‌ ஒன்றுதான்‌. அவன்‌
பொறுப்பில்‌ விட்டால்‌ அவ்வளவுதான்‌! பொறுப்புப்‌ பற்றிச்‌ சிறு
பிள்ளைத்தனமான போக்கு. பீலு ஒருவனுக்கு மட்டுமே கட்டுப்படு
கிறவன்‌. வேறு யாரையாவது அவன்‌ மனிதனாக மதித்தால்‌ அல்லவோ
அவர்கள்‌ பேச்சைக்‌ கேட்க. சிறு வயதிலிருந்தே கட்டுப்பாட்டுக்கு
அப்பாற்பட்டவன்‌. பெரியவனான பிறகு சாந்தமாய்‌, கம்பீரமாய்‌
இருக்கிறான்‌. சிறு வயதில்‌ தான்‌ எத்தனை விஷமம்‌! ஒவ்வொரு நாளும்‌
ஒவ்வொரு ரகளை.

ஒரு நாள்‌ துர்க்கா பாபுவின்‌ வாத்தைப்‌ பிடித்துக்‌ கொன்று சமைத்து
விட்டிருக்கிறான்‌. ஆசிரமத்துக்கு மேற்கில்‌ இருக்கும்‌ மூங்கில்‌ காட்டில்‌
துர்க்கா பாபு படபட வென்று புகார்‌ செய்தார்‌. அவரையும்‌ அழைத்‌
துக்கொண்டு நீலுவைத்‌ தேடிப்‌ புறப்பட்டேன்‌. துர்க்கா பாபுவின்‌
பெரிய பிள்ளையும்‌ கூடவே இருந்தான்‌. அவன்‌ தான்‌ முதலில்‌
சமாசாரம்‌ சொன்னது. குற்றவாளி மூங்கில்‌ காட்டில்‌ அகப்பட்டான்‌.
கூடவே பேட்டையைச்‌ சேர்ந்த பல சிறுவர்கள்‌. எல்லாவற்றையும்‌
விட ஆச்சரியம்‌ என்னவென்றால்‌, துர்க்கா பாபுவின்‌ சிறிய பிள்ளை
நீருவும்‌ அவர்களுடன்‌ இருந்தான்‌. நீலுவை வாத்தை அறுத்த விஷயம்‌
பற்றிக்‌ கேட்டால்‌, நீரு, "ஆமாம்‌. நாங்கள்‌ எல்லாரும்‌ சேர்ந்துதான்‌
வாத்தைக்‌ கொன்றோம்‌" என்றான்‌. இந்தக்‌ கேள்வியை முன்பே எதிர்‌
பார்த்துத்‌ தயாராய்‌ இருந்திருக்கிறார்கள்‌. பிறகு விஷயம்‌ வெளி
யாயிற்று. கத்திக்‌ கொண்டு வந்தது நீரு. வெட்டியது நீலு. வெட்டு
வதற்கு முன்பு நீலு எல்லாரிடமும்‌ ஷரத்து வாங்கிக்‌ கொண்டிருக்‌
கிறான்‌, தான்‌ வெட்டும்போது தன்னை எல்லாரும்‌ தொட்டுக்‌ கொண்‌
டிருக்க வேண்டும்‌ என்று. அவன்‌ வெட்ட, அவன்‌ பின்னால்‌ ரெயில்‌
வண்டிபோல்‌ நீரு முதலியோர்‌, ஒருவர்‌ பின்‌ ஒருவராகத்‌ தொட்டுக்‌
கொண்டு நின்றிருந்திருக்கின்‌றனர்‌. என்ன அபார மூளை!

நீலுவுக்குத்‌ திடாகாத்திரமான உடல்‌, சிந்தனை ரேகையே தென்‌
படாத முகம்‌. பீலுவின்‌ முகத்திலிருந்து முற்றும்‌ மாறுபட்டது.

இப்போது எல்லாம்‌ நீலுவைப்‌ பார்க்கும்பொழுது அவன்தான்‌
பீலுவை விடப்‌ பெரியவன்‌ மாதிரி தோன்றுகிறது. நீலு மனத்தில்‌
தோன்றியதைச்‌ செய்வான்‌. அவனது கட்டுக்கடங்காத துணிச்சலுக்கு
எதிரில்‌ எல்லா இடைஞ்சல்களும்‌ துரும்பாகி விடுகின்‌றன. நீலுவிடம்‌
எதையும்‌ சொல்லவே பயமாய்‌ இருக்கிறது. அவன்‌ வாயில்‌ எது வரும்‌,
எது வராது என்று சொல்லவும்‌ முடியாது. ஆனால்‌ பீலுவிடம்‌
ஏதாவது சொல்வதற்கு முன்பு, அதனால்‌ அவனுக்கு வருத்தம்‌ உண்‌
டாகுமா என்று யோசித்து நிச்சயம்‌ செய்து கொண்டு பேச வேண்டும்‌.
பீலு, வாய்‌ திறந்து ஒன்றும்‌ சொல்லமாட்டான்‌. ஆனால்‌ அவன்‌ கண்‌
களில்‌ நீர்‌ நிரம்பி விடும்‌. நீலுவோ என்‌ மனத்தைப்‌ புண்படுத்துவதற்கு
எந்த வாய்ப்புக்‌ கிடைத்தாலும்‌ விடமாட்டான்‌.

அவன்‌ காலேஜில்‌ சேர்ந்து படிப்பதைப்‌ பற்றிப்‌ பேச்சு எழுந்தபோது,
நான்‌ தடை செய்யவில்லை. முக்கியக்‌ காரணம்‌ நீலுவுக்கு இஷ்டம்‌
என்பதுதான்‌. மேலும்‌ பீலுவுக்கும்‌ அவன்‌ அம்மாவுக்கும்‌ அவன்‌
ஆங்கிலக்‌ கல்லூரியில்‌ படிக்கவேண்டும்‌ என்பது நான்‌ விருப்பம்‌. காசி
வித்யாபீடத்தில்‌ படித்ததில்‌ அவனுக்கு அவ்வளவு திருப்தியில்லை.
அவன்‌ அம்மா அதைப்‌ படிப்பாகவே கருதவில்லை. கடைசியில்‌ ஒரு
விதமாக ஏற்பாடுகள்‌ செய்து முடித்த பிறகு திடீ ரென்று நீலு ஒரு
புதுப்‌ பிரச்னையைக்‌ கிளப்பினான்‌ -- தான்‌ காந்தி சேவா சங்கத்துப்‌
பணத்தில்‌ காலேஜில்‌ படிக்கமாட்டேன்‌ என்று.

அவனுக்குக்‌ கொனஷ்டை புத்தி. வேலை செய்தபோது சேமித்து
வைத்திருந்த ஏதோ கொஞ்சத்‌ தொகையைச்‌ சிறிது சிறிதாகச்‌
செலவழித்தாகிவிட்டது. சொந்தப்‌ பணத்தைப்‌ போட்டு ஆசிரமம்‌
தொடங்கினேன்‌. அதில்‌ ரொம்பப்‌ பணம்‌ செலவழிந்துவிட்டது.
மூன்று முறை அபராதம்‌ கட்டியதில்‌ 900 ரூபாய்‌ போயிற்று. பலர்‌
காங்கிரஸின்‌ பெயரைச்‌ சொல்லிக்கொண்டு எனக்கு உதவ முன்‌
வந்தனர்‌. நான்‌ இந்த உதவியை நிராகரித்துவிட்டேன்‌.

மற்ற ஆசிரமங்களில்‌ நடப்பது போன்ற சந்தா வசூல்‌ போன்ற
வழக்கங்களுக்கு என்‌ ஆசிரமத்தில்‌ முதலிலிருந்தே நான்‌ இடம்‌
கொடுக்கவில்லை. சந்தா வாங்கிக்‌ கொண்டால்‌ நம்‌ சுயமரியாதை
யைக்‌ காப்பாற்றிக்‌ கொள்வது கஷ்டம்‌. பாரபட்சமில்லாமல்‌ தைரிய
மாக வேலை செய்ய முடியாது. பணவசதி குறைந்துபோய்‌ என்‌
அன்றாட வாழ்க்கை மிகவும்‌ கடினமாகப்‌ போய்விட்டபோது காந்தி
சேவா சங்கத்திலிருந்து எனக்கு மாதம்‌ 75 ரூபாய்‌ அனுப்பப்படும்‌
என்ற செய்தி வந்தது. மகாத்மாஜிக்கு எல்லாம்‌ தெரிந்துவிட்டது
போலும்‌! இந்தப்‌ பணம்‌ வந்திருக்காவிட்டால்‌, என்‌ சொந்தச்‌
செலவுக்காக ஆசிரமத்தின்‌ வரும்படியையே நம்ப வேண்டியிருந்‌
திருக்கும்‌. ஆரரமத்துக்குத்தான்‌ அப்படி என்ன பெரிய வரும்படி?
வாடகைக்கு விடப்படும்‌ இரண்டு மாட்டு வண்டிகள்‌, இரண்டு
செக்குகள்‌, ஒரு கிராமத்‌ தொழிற்சாலைக்‌ கிடங்கு, துணி துவைக்கும்‌
சோப்புத்‌ தயாரிப்பதற்காக. ஓரிரண்டு தினசரிப்‌ பத்திரிகைகளின்‌
ஏஜென்ஸி--இவைதாம்‌ மொத்த வரும்படி வசதிகள்‌. பட்டுப்‌ புழுக்கள்‌
வளர்ப்பது, தேனீக்‌ கூட்டிலிருந்து தேன்‌ சேகரிப்பது போன்ற முயற்சி
களிலிருந்து ஆசிரமத்துக்கு எப்போதுமே வரும்படி கிடையாது.
ஆசிரமத்‌ தோட்டத்தில்‌ விளையும்‌ கறிகாய்கள்‌ ஆசிரமவாசிகளின்‌
சாப்பாட்டுக்குப்‌ போதுமானதாக இருந்தது.

இவை எல்லாம்‌ இருந்தும்‌, ஆசிரமத்திலிருந்த வாலன்டியர்களின்‌
சாப்பாடு, துணிமணிச்‌ செலவுக்கு ஆசிரம வரும்படி போதாது.
இதற்குமேல்‌ என்‌ சொந்தச்‌ செலவும்‌ ஆசிரம வரும்படியிலிருந்து
வரவேண்டும்‌ என்றால்‌ ஆசிரமத்தின்‌ லைப்ரரி என்ன ஆவது? ஜில்லா
காங்கிரஸின்‌ வாரப்‌ பத்திரிகையை எப்படி வெளியிடுவது? ஜில்லா
காங்கிரஸின்‌ மற்றச்‌ செலவுகளுக்கும்‌ ஆசிரமத்துக்கும்‌ ஒருவிதத்‌
தொடர்பும்‌ இல்லை என்பது வாஸ்தவந்தான்‌. காந்தி சேவா சங்கம்‌
அனுப்பிய மாதாந்திரக்‌ தொகை, என்னை இந்தக்‌ கவலைகள்‌ எல்லா
வற்றிலிருந்தும்‌ விடுவித்தது என்னமோ உண்மைதான்‌. அதைப்‌
பெற்றுக்‌ கொள்வதில்‌ ஒருவித அவமானமும்‌ இருப்பதாக எனக்கு ஒரு
விநாடி கூடத்‌ தோன்றியதில்லை. இந்தப்‌ பணம்‌ எந்த நிறுவனத்‌
திலிருந்து வந்தது, எந்தக்‌ கோடீஸ்வரன்‌ இதை தானமாகக்‌ கொடுத்‌
தான்‌ என்பது போன்ற சர்ச்சைகள்‌ என்‌ மனத்தில்‌ எழவே இல்லை.
மகாத்மாவின்‌ ஆசியாகத்தான்‌ நான்‌ அதைக்‌ கருதினேன்‌. தம்‌
தொண்டர்களில்‌ ஒருவனின்‌ கஷ்டத்தைக்‌ கவனித்துச்‌ செய்த ஓர்‌
ஏற்பாடு. இந்த நீலுவோ என்றால்‌ "நான்‌ காலேஜில்‌ சேர்ந்து படிக்கப்‌
போவதில்லை. ஏன்‌ என்றால்‌ அப்படிச்‌ செய்தால்‌ காந்தி சேவா
சங்கத்தின்‌ பணத்தை ஏற்றுக்கொள்ள வேண்டி வரும்‌" என்று பிடி
வாதம்‌ பிடிக்கிறான்‌ .

காந்திஜி, ஜெயஸ்வால்ஜியின்‌ சகோதரியிடம்‌ சொன்னது
எல்லாருடைய ஞாபகத்துக்கும்‌ வந்தது. யாரையும்‌ கட்டாயப்‌
படுத்தக்‌ கூடாது. பீலுவும்‌, பீலுவின்‌ அம்மாவும்‌, நீலுவின்‌
வாதத்தை ஒப்புக்‌ கொண்டார்கள்‌. எனது நோக்கிலிருந்து இந்த
விஷயத்தைப்‌ பார்க்க ஒருவரும்‌ தயாராக இல்லை. எனக்கும்‌
என்னுடைய குடும்பத்துக்கும்‌ இடையே இவ்வளவு ஆழமான ஒரு
பள்ளம்‌ இருப்பதை இதற்கு முன்‌ நான்‌ உணரவே இல்லை. பீலுவின்‌
அம்மாவின்‌ சகிப்புத்தன்மையை நான்‌ உற்சாகமான சம்மதம்‌ என்று
இத்தனை நாட்களாகத்‌ தப்பாக எண்ணியிருந்தேன்‌ .

என்‌ இரு பிள்ளைகளும்‌ வேறு விதமாக அரசியல்‌ பாதைகள்‌ வகுத்துக்‌
கொண்டதற்கு காரணமே எங்கள்‌ இருவருக்குமிடையே எழுந்த இந்தப்‌
போராட்டமோ என்னவோ? இதற்குப்‌ பிறகு நீலு காலேஜில்‌ சேர்ந்து
படித்தான்‌. ஆனால்‌ என்னிடமிருந்து ஒரு காலணா கூடப்‌ பெற்றுக்‌
கொள்ளவில்லை. காலேஜ்‌ செலவைப்‌ பீலு ஏற்றுக்கொண்டு விட்டான்‌.
பிகார்‌ பூகம்ப நிவாரண வேலை காங்கிரஸ்‌ தொண்டர்கள்மேல்‌ விழுந்‌
தது. இந்தப்‌ பணியில்‌ பூர்ணியா ஜில்லாவில்‌ அக்கவுண்டண்டாக
வேலை செய்தான்‌ பீலு. இதற்காக மாதம்‌ முப்பது ரூபாய்‌ அலவன்ஸ்‌
கிடைத்தது. அதை நீலுவின்‌ காலேஜ்‌ படிப்புக்காக ஒதுக்கவிட்டான்‌ .

அண்ணாவிடமிருந்து பண உதவி பெற்றுக்கொள்வதில்‌ நீலுவுக்கு
எவ்வித ஆட்சேபமும்‌ இல்லை. என்னிடமிருந்து பெற்றுக்‌ கொள்ளத்‌
தான்‌ அவனுக்கு இஷ்டமில்லை. என்‌ வாழ்க்கையில்‌ இதை விடக்‌
கடுமையான தாக்குதலை நான்‌ வேறு யாரிடமிருந்தாவது பெற்றிருக்‌
கிறேனா என்பது சந்தேகம்‌. இருந்தும்‌, எனக்கு நன்றாகத்‌ தெரியும்‌;
படிப்புத்‌ தவிர எந்தக்‌ களத்தில்‌ நீலுவை விட்டாலும்‌ சரி, அதில்‌
அவன்‌ முதல்‌ இடத்தைப்‌ பிடித்துவிடுவான்‌. பீலுவோ என்றால்‌
படிப்பில்‌ தவிர, வேறு எந்தத்‌ துறையிலும்‌ முழு வெற்றியைக்‌ காண
மாட்டான்‌. எத்கனை மாணவர்கள்‌ என்‌ கை வழி போயிருக்கிறார்கள்‌ !
எனக்குத்‌ தெரியாதா என்ன?

'ஆனால்‌ நீலு, உன்‌ அண்ணாவுக்கு எதிராக நீ சாட்சி சொன்னதின்‌ .
மர்மம்‌ மட்டும்‌ புரியவில்லை. உன்னுடைய பார்ட்டியின்‌ ஆணையின்‌
விளைவாக நீ இவ்வாறு செய்திருந்தால்‌, நான்‌ ஒன்றும்‌ சொல்வதற்‌
கில்லை. நானுந்தான்‌ மகாத்மாஜி ஆணையிட்டால்‌ எதையும்‌ தியாகம்‌
செய்யத்‌ தயாராக இருக்கிறேன்‌. ஆனால்‌ எந்த அரசியல்‌ கட்சியாவது
இத்தகைய ஆணையிட முடியுமா?' நீலு, பீலு இவ்விருவருடைய கட்சி
களின்‌ நோக்கும்‌ ஒன்றுதான்‌ -- நடைமுறையில்‌ ஒரு சில வேற்று
மைகள்‌ இருக்கலாம்‌. இவ்வேற்றுமைகளின்‌ விளைவு இவ்வளவு தூரம்‌
போயிருக்க முடியுமா? மக்கள்‌ ஆதரவை நாடும்‌ கட்சிகள்‌ என்றால்‌
அவற்றின்‌ முதல்‌ கடமை மற்றக்‌ கட்சிகளின்‌ தவறுகளை மக்களுக்கு
எடுத்து உணர்த்தி, அவர்களை அந்தத்‌ தவறான வழியிலிருந்து
விடுவித்துத்‌ தம்‌ பக்கம்‌ இழுத்துக்‌ கொள்வது. 'நீலு, உனது கட்சியின்‌
ஆணையை நீ நிச்சயமாகத்‌ தவறாகப்‌ புரிந்து கொண்டுள்ளாய்‌. இந்தத்‌
தவறின்‌ பலனை நீ அநுபவிக்கத்தான்‌ போகிறாய்‌. சூத்திர ரூபத்தில்‌
நீ வடித்து எடுக்கும்‌ தர்க்க நியாயங்களை என்னால்‌ புரிந்து கொள்ள
முடியவில்லை என்பது உண்மையாக இருக்கலாம்‌.

"ஆனால்‌ எனது சாதாரண புத்திக்கு எட்டியவரை, நீ புரிந்து
கொண்டது சரியா, தப்பா என்பதைப்‌ பற்றி உன்‌ கட்சித்‌ தலைமை
பிடமிருந்து கேட்டுத்‌ தெரிந்துகொள்ள வேண்டும்‌. ஆனால்‌ இதெல்‌
லாம்‌ இப்பொழுது சரியா, தவறு என்று தெரிந்து ஆகவேண்டியது
என்ன? நேர வேண்டிய தவறு, அநியாயம்‌, நேர்ந்துவிட்டது. உன்‌
வாழ்க்கை முழுவதும்‌, உட்காரும்‌ போதும்‌, எழுந்திருக்கும்போதும்‌
இந்த விஷயம்‌ உன்னைக்‌ குத்திக்கொண்டேயிருக்கும்‌. அணு அணு
வாகப்‌ பச்சாதாபம்‌ உன்னை வறுத்து எடுக்கும்‌. அப்பொழுது கூட நீ
செய்த செயலுக்குப்‌ பிராயச்சித்தம்‌ கிட்டாது."

சீ. சீ. என்ன இது? சபித்துக்‌ கொண்டிருக்கிறேனே! இல்லை நீலு,
பகவான்‌ உனக்குக்‌ கிருபை செய்யட்டும்‌. ஒருபோதும்‌ செய்த தவறை
நீ உணராதவாறு கருணை காட்டட்டும்‌. நீ உன்‌ பார்ட்டியின்‌
ஆணையை எவ்விதம்‌ புரிந்துகொண்டாயோ, அதுவே சரியாக இருக்‌
கட்டும்‌. இந்த நம்பிக்கையின்‌ பலனாகவேதான்‌ நீ இப்பொழுதும்‌
நிமிர்ந்து நின்று கொண்டிருக்கிறாய்‌. உன்‌ மனோதிடம்‌ எவ்வளவு
பலமுள்ளதாக இருந்தாலும்‌, உனது தர்க்க நியாயத்தில்‌ உனக்குச்‌
சந்தேகம்‌ ஏற்பட்டுவிட்டால்‌ நீ சரிந்துவிழுந்துவிடுவாய்‌. எனக்கு
நன்றாகத்‌ தெரியும்‌, உன்‌ அண்ணா உனக்கு எப்படியிருந்‌ தான்‌ என்று.

"ஐயா."

கண்ணைத்‌ திறந்து பார்த்தால்‌ எதிரில்‌ கேதன்லால்ஜி நின்று
கொண்டிருக்கிறார்‌. "தூக்கம்‌ வருகிறது போலிருக்கிறது" என்கிறார்‌.

இவர்‌ உட்காராமலிருப்பதே நல்லது. உட்கார்ந்துவிட்டால்‌ அசட்டுப்‌
பிசட்டு என்று ஏதாவது உளறிக்கொண்டே இருப்பார்‌. அர்த்த
மில்லாமல்‌ பேசிக்கொண்டிருப்பதில்‌ இந்த மனிதனுக்கு ஈடு இணை
யாரும்‌ இல்லை. இவருக்கு மூன்று பிள்ளைகள்‌. ஸ்வராஜ்‌ பிரஸாத்‌,
ஸ்வதந்திர பிரஸாத்‌, ஸங்கடன்‌ பிரஸாத்‌. என்ன விநோதமான
பெயர்கள்‌! நீலு, பீலு என்ற என்‌ குழந்தைகளின்‌ பெயர்களோ
எவ்வளவு சாதாரணமானவை! அதிகம்‌ யோசிக்காமல்‌ வைத்த
பெயர்கள்‌. அப்பா பீலுவைப்‌ 'பலாய்‌' என்று அழைப்பார்‌. அதுவே
நாளடைவில்‌ பீலுவாக மாறிவிட்டது. அப்பா நீலுவைப்‌ பார்த்த
இல்லை என்று நினைக்கிறேன்‌. இல்லை, நீலு பிறந்த ஆண்டிலேயே
அப்பா இறந்துவிட்டார்‌ என்று நினைக்கிறேன்‌. நன்றாக யோசித்துப்‌
பெயர்‌ வைப்பதிலும்‌ ஒரு சங்கடம்‌ இருக்கிறது. கேதன்லால்ஜி தம்‌
இரண்டாவது பிள்ளை ஸ்வதந்திர பிரஸாதத்துக்குக்‌ கடிதம்‌ எழுதி
யிருந்தார்‌. அந்தக்‌ கடிதத்தில்‌ அவரது மற்றப்‌ பையன்களின்‌ பெயா்‌
களும்‌ குறிப்பிடப்பட்டிருந்தன . ஜெயில்‌ ஸி. ஐ.டி. அந்தக்‌ கடிதங்‌
களைப்‌ 'பாஸ்‌' செய்ய மறுத்துவிட்டான்‌. "இந்தக்‌ கடிதங்கள்‌
மூலமாக ஏதோ 'கோட்‌' மூலம்‌ ரகசிய சமாசாரம்‌ வெளியே
அனுப்பும்‌ முயற்சி நடக்கின்றது' என்பது அவனுடைய திடமான
நம்பிக்கை. இந்த நிகழ்ச்சிக்குப்‌ பின்‌ இவ்விருவருக்குமிடையே எப்‌
பொழுதும்‌ சண்டை, பூசல்‌. விஷயத்தைச்‌ சண்டை போடாமல்‌
விளக்கி இருக்கலாம்‌. ஊஹும்‌, இருவரும்‌ தங்கள்‌ கெளரவத்கை
விட்டுக்‌ கொடுக்க விரும்பவில்லை. தம்‌ கடைசிப்‌ பையனுக்குக்‌
கடிதம்‌ எழுதியிருந்தார்‌. இவ்விருவரின்‌ சண்டையின்‌ விளைவாக அது
முந்தா நாள்‌ திரும்பி வந்துவிட்டது. கடிதத்தில்‌ ஒரு வரி, " இத்தனை
நாட்களாக நான்‌ எழுதிய கடிதங்கள்‌ கிடைக்காததற்கு நான்‌
காரணம்‌ அல்ல. இந்தக்‌ கடிதத்தை எந்த ஆந்தையின்‌ அப்பனும்‌ தடுக்க
முடியாது." அந்தக்‌ கடிதம்‌ திரும்பி வந்துவிட்டது கூடவே ஸி.ஐ.டி.
யின்‌ கையெழுத்தில்‌ ஒரு குறிப்பும்‌ இருந்தது. "கைதி இந்தக்‌ கடிதத்தில்‌
தம்‌ தகப்பனாரைப்பற்றி எழுதியுள்ளது சந்தேகாஸ்பதமாயிருக்கிறது.
ஆகவே இந்தக்‌ கடிதம்‌ அனுப்புவதற்கான அனுமதி மறுக்கப்படுகிறது."

இது என்ன, கேதன்லால்ஜி எழுந்திருந்து போகிறார்‌? இப்பொழுது
தானே நான்‌ கேட்டுக்‌ கொண்டதின்‌ பேரில்‌ என்‌ கம்பளியில்‌
உட்கார்ந்தார்‌? அதற்குள்‌ கிளம்பி விட்டாரே! ஒரு வேளை நான்‌
வாய்‌ திறந்து பேசவில்லை என்பதனலோ? அல்லது என்‌ மேல்‌
வருத்தமோ என்னவோ? அவர்‌ கிளம்பி போய்‌ வைத்யநாத்தின்‌
நாற்காலியில்‌ உட்கார்ந்து கொண்டு விட்டார்‌. வைத்யநாத்தின்‌
குழு தூங்கப்‌ போய்விட்டனர்‌ போலும்‌. இப்பொழுது உட்கார்ந்து
கொண்டிருப்பவர்கள்‌ கேதன்லால்ஜி, சூரஜ்வல்லி பாபு, ஹரிஹ்ஜி,
ராம்‌ சரண்ஜி. இவர்கள்‌ எல்லாரும்‌ முன்னேற்பாடாக மாற்றி மாற்றி
எனக்குத்‌ துணையாக உட்கார்ந்து கொண்டிருக்கிறார்கள்‌ என்று நினைக்‌
கிறேன்‌. எல்லாரும்‌ என்னவோ விழித்துக்‌ கொண்டுதான்‌ இருக்‌
கிறார்கள்‌. நான்கு, நான்கு நபர்களாக முறை போட்டுக்கொண்டு
என்‌ அருகில்‌ வந்து உட்கார்ந்து கொண்டிருக்கிறார்கள்‌. இந்த வகை
யில்‌ தான்‌ வைத்யநாத்‌ குழுவினரும்‌ சற்று நேரம்‌ முன்பு வரை இங்கு
உட்கார்ந்திருந்தனர்‌ போலும்‌. வைத்யநாத்‌, சதாசிவ்‌ இவ்விரு
வரிடையே நடந்த 'ப்ரைவேட்‌' பேச்சுவார்த்தை இது பற்றிய
தாகவே இருந்திருக்க வேண்டும்‌. இப்பொழுது புரிந்து விட்டது.
இவர்கள்‌ என்‌ பேரில்‌ ஒரு கண்‌ வைத்துக்‌ கொண்டிருக்கின்றனர்‌.
பாரா போட்டுக்கொண்டிருக்கின்றனர்‌, நான்‌ ஏதாவது விபரீதமாகச்‌
செய்துவிடப்‌ போகிறேனோ என்ற பயத்தில்‌. இவர்கள்‌ நினைக்கும்‌
அளவுக்கு நான்‌ மனம்‌ கலங்கிப்‌ போகவில்லை என்பதை எப்படி
இவர்களுக்குப்‌ புரிய வைப்பது? என்‌ மகன்‌ மீது அவ்வளவு பிடிப்பு
இருந்திருந்தால்‌, பீலு இன்று இந்த நிலைக்கு வந்திருப்பானா, என்ன?
இந்தச்‌ சதாசிவ்‌ எங்கே போய்விட்டான்‌? என்‌ கட்டிலில்‌ தானே
உட்கார்ந்திருந்தான்‌? ஓ, இதோ, என்‌ படுக்கையிலேயே படுத்துக்‌
கொண்டிருக்கிறான்‌. ஒரு வேளை அவனுக்குக்‌ கண்ணைச்‌ சுற்றியது
போலும்‌. பாவம்‌, அவனைக்‌ கொசு பிடுங்கித்‌ தின்று கொண்டிருக்கிறது.
எழுந்துபோய்‌ இந்தக்‌ கொசுவலையை இறக்கி விடுகிறேன்‌. நான்‌
எழுந்திருப்பதைப்‌ பார்த்துவிட்டு சூரஜ்வல்லி பாபு, ஹரி ஹர்ஜி
இருவரும்‌ பரபரப்புடன்‌ எழுந்திருக்‌கின்றனர்‌: "என்ன, என்ன
விஷயம்‌? நீங்கள்‌ விடுங்கள்‌, நாங்கள்‌ கொசு வலையை இறக்கி
விடுகிறோம்‌. நீங்கள்‌ உட்காருங்கள்‌."

இந்தக்‌ களேபரத்தில்‌ சதாசிவ்‌ எழுந்து உட்கார்ந்து கொள்கிறான்‌.
அவன்‌ முகம்‌ கலவரம்‌ அடைந்திருக்கிறது. இந்த ரகளைக்கெல்லாம்‌
நான்தான்‌ காரணம்‌ என்ற எண்ணத்தில்‌ மறுபடியும்‌ என்‌ கம்பளியில்‌
வந்து உட்காருகிறேன்‌ .

"உட்காருங்கள்‌ , சூரஜ்வல்லி பாபு!"

சூரஜ்வல்லி பாபு என்‌ கம்பளி பக்கத்தில்‌ வந்து உட்காருகிறார்‌.
எனக்குப்‌ பிடித்த மனிதர்‌. சுபாவத்திலேயே மிகவும்‌ அடக்கமானவர்‌.
சென்ற ஆகஸ்ட்‌ மாத இயக்கத்தின்போது அவரது ஒரே பிள்ளை
துப்பாக்கிக்‌ குண்டுக்கு இரையாகிவிட்டான்‌. பத்து வயதுப்‌ பையன்‌.
அவனுடைய தகப்பனார்‌ அரெஸ்ட்‌ செய்யப்பட்டுப்‌ போலீஸ்‌
ஸ்டேஷனுக்கு அழைத்துச்‌ செல்லப்‌ பட்டபோது, மக்கள்‌ திரள்‌
திரளாகப்‌ பெரும்‌ ஊர்வலமாகப்‌ போலீஸ்‌ ஸ்டேஷனை நோக்கிப்‌
போய்க்‌ கொண்டிருந்தனர்‌.

இந்தக்‌ கூட்டத்துச்கு நடுவிலே வந்து கொண்டிருந்தான்‌, அப்பா
ஜெயிலில்‌ அடைபடுவதற்கு முன்பு அவரை ஒரு தடவை பார்ப்ப
தற்காக. வீட்டில்‌ பாட்டி அழ ஆரம்பித்துவிட்டாள்‌. அம்மா ஜன்னல்‌
கம்பிகளைப்‌ பிடித்துக்கொண்டு உட்கார்ந்திருந்தாள்‌. ஆனால்‌ இவனுக்கு
மட்டும்‌ இதெல்லாம்‌ வேடிக்கையாக இருந்தது.

"சூரஜ்வல்லிக்கு ஜே" என்ற கோவும்‌. கணக்கற்றவர்களின்‌
உதட்டிலே தன்‌ தந்தையின்‌ பெயர்‌! எல்லாரும்‌ அவர்‌ புகழ்‌ பாடு
கின்றனர்‌.

"பம்பாயில்‌ மகாத்மாஜியின்‌ மீட்டிங்‌ நடந்தது. மகாத்மாஜி
கைது செய்யப்பட்டார்‌" என்ற விஷயத்தை அன்று காலை தான்‌
எல்லோருக்கும்‌ அவன்‌ தந்தை தெரிவித்திருந்தார்‌. அதற்குப்‌ பிறகு
தான்‌ அவரும்‌ அரெஸ்ட்‌ ஆனார்‌. விநாடிகளுக்குள்ளேயே மக்கள்‌
வாயிலிருந்து தன்‌ தகப்பனாரின்‌ பெயர்‌! அப்பா, மகாத்மாஜி மாதிரி
பெரியவராகிவிட்டார்‌. போலீஸ்காரர்கள்‌ மீது பையனுக்கு மிகவும்‌
கோபம்‌ வந்தது. யார்‌ கண்டது, அப்பாவுக்கு அவர்கள்‌ ஏதாவது
செய்துவிட்டால்‌? முன்பெல்லாம்‌ ஜெயில்‌ என்றாலே அவனுக்குப்‌ பயம்‌.
ஆனால்‌ போன வருஷம்‌ அப்பா சத்தியாக்கிரகம்‌ செய்து ஜெயிலுக்குப்‌
போனபோது அவர்‌ கழுத்தில்தான்‌ எவ்வளவு சாமந்திப்பூ மாலைகள்‌!
பாட்டி கூட அதற்கு முன்னேயே சொல்லியிருந்தாள்‌. "யாரெல்லாம்‌
இங்கிலீஷ்காரன்‌ சண்டைக்கு ஒரு பைசாவும்‌ கொடுக்க மாட்டோம்‌,
ஒரு ஆளும்‌ கொடுக்கமாட்டோம்‌ என்று கோஷமிடுகரறார்களோ அவர்‌
களை எல்லாம்‌ போலீஸ்காரன்‌ லட்டியினால்‌ அடித்து நொறுக்கி விடு
வான்‌" என்று. ஆனால்‌ அதற்கு நேர்‌ மாறாக அந்தப்‌ போலீஸ்‌ இன்ஸ்‌
பெக்டர்‌, எவ்வளவு பெரிய மனிதர்‌, தன்‌ தந்தையைத்‌ தம்‌ வீட்டுக்கு
அழைத்து விருந்து அளித்ததை அவனே பார்த்தான்‌. இன்ஸ்பெக்டரின்‌
மனைவி இவனையும்‌ கூப்பிட்டுச்‌ சாப்பாடு போட்டாள்‌. சில மாதங்‌
களுக்குப்‌ பிறகு ஜெயிலிலிருந்து திரும்பி வந்தபொழுது பெட்டி நிறைய
என்னவெல்லாம்‌ கொண்டு வந்திருந்தார்‌! சோப்பு, பென்ஸில்‌, கோடு
போட்ட நோட்டு. ஜெயிலில்‌ க்ஷவரம்‌ செய்து கொள்வதற்காக
அவருக்குக்‌ கொடுத்திருந்த பிளேடிலிருந்து அவன்‌ ஒரு கத்தி செய்து
கொண்டான்‌. அந்தப்‌ பெட்டியில்‌ "சீமைப்‌ பல்குச்சி' இருந்தது.
தாத்தா 10, 12 நாள்‌ க்ஷவரம்‌ பண்ணிக்கொள்ளாமல்‌ இருந்தால்‌ அவர்‌
மயிர்‌ எப்படியிருக்குமோ அதே மாதிரி இந்தச்‌ "சீமைப்‌ பல்குச்சியில்‌
ரோமங்கள்‌" இருந்தன. அதன்‌ மேல்‌ பால்‌ மாதிரி 'மருந்து' வைத்துப்‌
பல்‌ தேய்க்கணும்‌. அவனுடைய தங்கை தன்கனியா இருக்கிறாளே,
அவள்‌ சுத்த அசடு. இந்தப்‌ பல்குச்சியை அவள்‌ கன்னத்தில்‌ லேசாகத்‌
தடவினால்‌ கூட அழ ஆரம்பித்து விடுவாள்‌. சின்ன வயசுலே தாத்தா
கூட இப்படித்தான்‌ அவள்‌ கன்னத்திலே, 'தாடியைத்‌ தேச்சுடுவேன்‌ '
என்று பயமுறுத்துவார்‌.

போலீஸ்‌ ஸ்டேஷனைச்‌ சுற்றியிருக்கும்‌ முள்‌ கம்பியைச்‌ சுற்றிக்‌ காடு
மாதிரி அடர்த்தியாக மக்கள்‌ கூட்டம்‌. போலீஸ்‌ ஸ்டேஷனின்‌
கூரையைப்‌ பார்க்கக்கூட முடியவில்ல. அப்பாவையா பார்க்க
முடியும்‌, இந்தக்‌ கூட்டத்தில்‌? முள்‌ கம்பி வேலியை உடைத்துக்‌
கொண்டு மக்கள்‌ சமுத்திரம்‌ போலீஸ்‌ ஸ்டேஷன்‌ காம்பவுண்ட்டுக்‌
குள்ளேயே புகுந்தது. கூட்டத்தின்‌ நடுவில்‌ இருந்த இந்தச்‌ சிறுவன்‌
அதனாலேயே தள்ளப்பட்டு முன்னால்‌ போய்ச்‌ சேர்ந்து விட்டான்‌.
"சூரஜ்வல்லி பாபுவுக்கு ஜே!" எல்லாரும்‌ போலீஸ்‌ ஸ்டேஷன்‌
பக்கம்‌ ஏன்‌ ஓடுகிறார்கள்‌? பிறகு?

பிறகு, மறுநாள்‌ இரவு சூரஜ்வல்லி பாபுவை லாக்‌-அப்பில்‌ இருந்து
வெளியில்‌ அழைத்துச்‌ சென்றனர்‌. ஸதர்‌ ஆஸ்பத்திரிக்குக்‌ கூட்டிக்‌
கொண்டு போகிறார்கள்‌ என்று கேள்விப்பட்டேன்‌. அவர்களின்‌
கரையற்ற கருணை! கடைசிச்‌ சில விநாடிகளில்‌ பையனைப்‌
பார்ப்பதற்கு அனுமதித்தார்கள்‌ . சில மணி நேரம்‌ சுடுகாட்டில்‌
இருக்கவும்‌ அனுமதித்தனர்‌. சிறுவனின்‌ இடக்‌ காலில்‌ முழங்கால்‌
வரை ஆம்புடேட்‌ செய்ய வேண்டியதாயிற்று. இந்த ஆபரேஷனுக்குப்‌
பிறகும்‌ கூடப்‌ பையன்‌ பிழைக்க மாட்டான்‌ என்று சிவில்‌ ஸர்ஜனுக்குத்‌
தெரிந்துவிட்டது. மறுநாள்‌ சாயந்திரம்‌ மறுபடியும்‌ எங்கள்‌ நடுவில்‌
திரும்பி வந்து சேர்ந்தபோது அவருக்கு முன்னால்‌ போவதற்குச்‌ சங்‌
கோஜமாக இருந்தது. அந்த ஆழமான, அதிகம்‌ பேசாத மனிதருக்கு
என்ன ஆறுதல்‌ கூறமுடியும்‌? அன்று நானும்‌ இன்று அவர்‌ செய்த
மாதிரி அவர்‌ பக்கத்திலே போய்‌ உட்கார்ந்து கொண்டேன்‌.
"உட்காருங்கோ" என்று ரொம்ப நேரத்துக்குப்‌ பிறகு ஒரே ஒரு
வார்த்தை சொன்னார்‌.

கண நேரந்‌ தான்‌ நினைவு இருந்தது. அப்பொழுது என்‌ கழுத்தைத்‌
தழுவிக்‌ கொண்டு, "ஓ, ரொம்ப ஜூரமாக இருக்கு இல்லேப்பா"
என்றான்‌. அதற்குப்‌ பிறகு இரண்டு மணி நேரத்தில்‌ எல்லாம்‌ முடிந்து
விட்டது. இது என்ன விபரீதம்‌! என்‌ கண்ணிலா கண்ணீர்‌! இல்லை
இது சூரஜ்வல்லி பாபுவின்‌ மீதுள்ள அனுதாபத்தினால்‌ எழுந்த கண்ணீர்‌.
பீலுவைப்‌ பற்றிய எண்ணத்தில்‌ எழுந்தது அல்ல. சூரஜ்வல்லி பாபுவின்‌
கண்களிலும்‌ ஜலம்‌ கசிவது தெரிகிறது. ஒருவா்‌ அழும்போது பக்கத்தில்‌
இருப்பவர்‌ கண்களில்‌ ஜலம்‌ வருவதைக்‌ தடுப்பது கஷ்டம்‌. சீ சீ!
கொஞ்சம்‌ கூட உணர்ச்சிகளை அடக்கிக்‌ கொள்ளும்‌ மனோதிடம்‌
இல்லையே, என்னிடம்‌! மஹாத்மாஜி! என்‌ மனத்தைத்‌ திடப்படுத்
துங்கள்‌! சூரஜ்வல்லி பாபு ஒருவர்தான்‌ என்‌ மனோநிலையைப்‌ புரிந்து
கொண்டிருக்கிறார்‌. அவரது அனுதாபம்‌...

வராந்தாவில்‌ ஒடி வந்து கொண்டிருப்பது யார்‌? வார்டர் ஸிங்ஜி
மேல்‌ மூச்சு கீழ்‌ மூச்சு வாங்க ஜன்னலுக்கு முன்னல்‌ விளக்கைக்‌
தூக்கிப்‌ பிடித்துக்கொண்டு நிற்கிறான்‌. பிறகு நிதானமாக மிகவும்‌
கவலைத்‌ தோய்ந்த முகத்துடன்‌ வேறொரு திசையில்‌ போறான்‌ .
இரண்டொரு நிமிஷங்களுக்குப்‌ பிறகு கதவுக்குப்‌ பின்னால்‌ வந்து
நிற்கிறார்‌ ஜஃபர்‌ துரை, அஸிஸ்டெண்ட்‌ ஜெயிலர்‌. எங்கள்‌ எல்லா
ரையும்‌ நோக்கிப்‌ புன்சிரிப்புடன்‌ மரியாதை செலுத்துகிறார்‌. பிறகு
ஒன்றுமே சொல்லாமல்‌ போகிறார்‌. இரவு ரவுண்டில்‌ வந்திருக்கிறார்‌ .
ஒவ்வோர்‌ இரவும்‌ ஒவ்வோர்‌ அஸிஸ்டெண்ட்‌ ஜெயிலருக்கு டியூட்டி.
இதனால்தான்‌ வார்டர் விளக்கை எடுத்துக்கொண்டு போனான்‌.

ஆமாம்‌, சூரஜ்வல்லி பாபுவுக்கு அவர்‌ பிள்ளையின்‌ தகன காரியங்‌
களைச்‌ செய்வதற்காகச்‌ சுடுகாட்டுக்குச்‌ செல்ல அனுமதித்த மாதிரி
என்னையும்‌ சுடுகாட்டுக்குச்‌ செல்ல அனுமதிப்பார்களா? மாட்டார்கள்‌
என்று தோன்றுகிறது. அப்படி ஒர்‌ எண்ணம்‌ இருந்திருந்தால்‌ இதற்கு
முன்பே எனக்கு அறிவித்திருந்திருப்பார்கள்‌. அனுமதித்திருந்தால்‌
பீலுவின்‌ முகத்தைக்‌ கடைசி முறையாகப்‌ பார்க்கும்‌ வாய்ப்பு கிடைத்‌
திருக்கும்‌. பார்ப்பதற்குத்தான்‌ என்ன இருக்கிறது? சமயம்‌ வரும்‌
போது ஒரு வேளை என்னால்‌ அந்தப்‌ பக்கமே திரும்பிப்‌ பார்க்கக்கூட
முடியாமலிருக்கக்கூடும்‌. ஊஹும்‌, பீலுவின்‌ சுந்தர வடிவம்‌ என்‌
மனத்தில்‌ எப்படிப்‌ புதைந்து கிடக்கிறதோ , அப்படியே இருக்கட்டும்‌.
வேறு பார்க்கத்தான்‌ என்ன இருக்கிறது? ஆனாலும்‌ நாளை வெளியே
போக முடிந்தால்‌ நீலுவை ஒரு வேளை பார்க்க முடியலாம்‌. அவனைக்‌
கட்டாயம்‌ பார்க்க வேண்டும்‌ எனக்கு. அவனுடைய மனம்‌
இப்போது எந்த நிலையில்‌ இருக்கும்‌? கடைசியில்‌ ஏதாவது விபரீத
மாகச்‌ செய்துவிடுவானோ என்ற பயம்‌ எனக்கு. ஒருவன்‌ தான்‌ போய்‌
விட்டான்‌. மற்றவன்‌ தலையில்‌ என்ன எழுதியிருக்கிறது என்பது,
பகவானே, உனக்குத்தான்‌ தெரியும்‌. எனக்கு நேர வேண்டியது
நேர்ந்துவிட்டது.

என்‌ கவலையெல்லாம்‌ பீலுவின்‌ அம்மாவைப்‌ பற்றித்தான்‌. அவள்‌
கட்டாயம்‌ சாப்பாடு கீப்பாடு எல்லாவற்றையும்‌ நிறுத்தி இருப்பாள்‌ .
ஜெயிலுக்குள்‌ தான்‌ செய்திகள்‌ வெகு சீக்கிரம்‌ பரவி விடுகின்‌றனவே!
எல்லா விஷயங்களும்‌ அவளுக்கு எட்டியிருக்கும்‌. நீலு சாட்சி சொன்ன
விவரமும்‌ அவளுக்குத்‌ தெரிந்திருக்கக்‌ கூடும்‌. இந்தப்‌ பேரிடியை
அவளால்‌ எப்படித்‌ தாங்கிக்கொள்ள முடியும்‌? முட்கள்‌ நிறைந்த
அரசியல்‌ களத்தில்‌, அவள்‌ தானாக ஆசைப்பட்டு இறங்கவில்லை. காட்டு
வெள்ளத்தில்‌ அடித்துக்‌ தள்ளப்பட்டு மிதந்து வரும்‌ கட்டைபோல்‌
அரசியலில்‌ மாட்டிக்கொண்டவள்‌, இவள்‌. குடும்பம்‌ தான்‌ இவளது
இயற்கையான களம்‌. தான்‌ பேணி வளர்த்த குடும்பத்தில்‌ ஊறும்‌
ஆழ்ந்த இன்பம்‌ மட்டுமே நிறைந்த சிறிய உலகம்‌. வெளியுகில்‌ வீசும்‌
புயல்கள்‌ புகாதபடி சுவர்களை எழுப்பி, அதற்குள்‌ இயங்கும்‌ சிறு
உலகத்தில்‌, தன்‌ அநுபவத்துக்கு அப்பாற்பட்ட எதையும்‌ நுழைய
விடாத தெளிவும்‌ உறுதியும்‌ நிறைந்த வாழ்க்கை நடத்துவதுதான்‌
இவளது ஆசையெல்லாம்‌. அத்தகைய உலகத்திலிருந்து அவளைத்‌
தெளிவான, முடிவில்லாத முட்கள்‌ நிரம்பிய பாதையில்‌ நான்‌ வலுக்‌
கட்டாயமாக இழுத்துக்‌ கொண்டு வந்து விட்டேன்‌. வாயைத்‌ திறந்து
ஒன்றும்‌ சொல்லாவிட்டாலும்‌ இதையெல்லாம்‌ அவள்‌ எதற்காகச்‌
சகித்துக்‌ கொள்ள வேண்டும்‌? பீலுவின்‌ தாயார்‌ எவ்வளவோ தாங்கிக்‌
கொண்டு விட்டாள்‌. ஆனால் பொறுமைக்கும்‌ எல்லை இல்லையா
என்ன? நாளைத்‌ தகன காரியங்களுக்கு அவளைப்‌ போக விடுவார்களா?
போகவிடாமல்‌ இருந்தாலே நல்லது. ஆட்சியாளர்கள்‌ யாரையுமே
போகவிடமாட்டார்கள்‌ என்று தோன்றுகிறது.

ராணுவ லாரியில்‌ ஒரு வேளை சவத்தை எடுத்துச்‌ செல்லலாம்‌.
மிகவும்‌ தயவு கூர்ந்து சூப்பிரண்ட்‌ துரை ஒரு பிராமண வார்டரை
கொண்டு தகனக்‌ கிரியைகளைச்‌ செய்ய ஏற்பாடு செய்யக்கூடும்‌.
ஜெயிலின்‌ நாலா பக்கங்களிலும்‌ இன்றிரவு ஆயுதப்‌ போலீஸ்‌ பாரா
போடுகின்‌ றனரா என்ன? மதில்களைச்‌ சுற்றி வளைய வந்து கொண்டிருக்‌
கின்றனர்‌. அர்த்தமற்ற வீண்‌ சிரமம்‌. இவ்வளவு கண்காணிப்புக்கு
அவசியமே இல்லை. ஜெயிலுக்கு வெளியே சூழ்நிலை எப்படியிருக்கிறது
என்று எனக்குத்‌ தெரியாது. ஆனால்‌ ஜெயிலுக்குள்‌ ஒரு துளியளவு
கோபதாபமோ, சலசலப்போ இல்லை. மற்ற நாட்கள்‌ போலவேதான்‌
இருக்கறது.

காலையில்‌ ஜெயில்‌ கேட்‌ அருகில்‌ ஒரு சிறிய கூட்டம்‌ இருக்கலாம்‌ .
தடையுத்தரவுகளை மீறி ஓரிரண்டு அநுதாபக்‌ கூட்டங்கள்‌ நடைபெற
லாம்‌. அதிகமாகப்‌ போனால்‌ நகரத்தில்‌ ஹர்த்தால்‌ நடக்கலாம்‌.
ஆனால்‌ இவை எல்லாம்‌ எனக்கு நேரவிருக்கும்‌ பெரும்‌ இழப்பை ஈடு
செய்யாது. பீலுவின்‌ அம்மாவுக்கு அநுதாபம்‌ காட்டுவதற்குக்‌ கூட
மனிதர்கள்‌ கிடையாது. அவளுடைய தங்கை பிருந்தாவனத்தில்‌
இருக்கிறாள்‌. சம்சார பந்தங்களிலிருந்து தன்னை விடுவித்துக்‌
கொண்டவள்‌ அவள்‌. மருமான்கள்‌ பரிச்சயம்‌ கூட அவளுக்குக்‌
கிடையாது. பீலுவின்‌ மாமா ஒரு சர்க்கார்‌ உத்தியோகஸ்தர்‌.

விஜய தசமியன்று கூட வாழ்த்துத்‌ தெரிவித்து ஒரு கடிதம்‌ கிடையாது
அவரிடமிருந்து. இதற்கெல்லாம்‌ போல்‌ இப்போது இந்த அபாண்டம்‌.
இனிமேல்‌, தம்‌ உத்தியோகத்தின்‌ பொருட்டு எங்களுடைய உறவைக்‌
கூட ஒப்புக்கொள்ள மாட்டார்‌. நீலுவோ, பீலுவோ மாமாவின்‌
வீட்டுக்குப்‌ போகவே மாட்டார்கள்‌. பெரியவர்களான பிறகு ஒரு
தடவை போயிருந்தார்கள்‌. ஒரு நாள்‌ திடீரென்று திரும்பி வந்து
நின்றார்கள்‌. ஏன்‌ என்று ஒன்றுமே புரியவில்லை. பிறகு சமாசாரம்‌
தெரிந்தது. இவர்களுடைய மாமா என்னை ஒரு 'வாகபாண்ட்‌'
(விடலை) என்று வா்ணித்தாராம்‌. இந்த அவமானம்‌ அவர்களுக்குப்‌
பொறுக்கவில்லை. ஆனால்‌ அவர்‌ அப்படிச்‌ சொன்னது நியாயந்தானே!
அவர்‌ நோக்கில்‌ நான்‌ நாடோடியில்லாமல்‌ வேறு என்ன? குடும்பப்‌
பொறுப்பில்லை. பணம்‌ சேமித்து வைக்கவில்லை. 'லோ, லோ'
என்று ஊர்‌ சுற்றிக்கொண்டிருக்கிறேன்‌. உலக அநுபவமுடைய
வர்கள்‌ இத்தகைய மனிதனை "வாகபாண்ட்‌' என்று சொல்லாமல்‌
வேறு யாரைச்‌ சொல்லுவார்கள்‌? சாதாரணமாகவே இவர்கள்‌
எங்களைச்‌ சற்றுப்‌ 'பைத்தியம்‌' என்று நினைப்பவர்கள்‌. கொஞ்சம்‌
மரியாதையுடன்‌ எங்களைக்‌ குறிப்பிட வேண்டுமென்றால்‌ 'வாகபாண்ட்‌'
என்று சொல்லுவார்கள்‌ .

சீமையில்‌ முன்பு எல்லாம்‌ "வாகரென்ஸி ஆக்ட்‌' என்ற சட்டம்‌
உண்டு. அதில்‌ நான்‌ கட்டாயம்‌ பிடிபட்டுப்‌ போயிருப்பேன்‌. இங்கு
இப்போது கூட எங்கள மேல்‌ பி. எல்‌. கேஸ்‌ (0bad livlihood case)
தொடரலாம்‌. 1921-22-இல்‌ பல பெரிய காங்கிரஸ்‌ தலைவர்கள்‌ பி.எல்‌.
கேஸ்களில்‌ தண்டிக்கப்பட்டார்கள்‌. குழந்தைகள்‌ இம்மா திரி விஷயங்‌
களில்‌ மிகவும்‌ தொட்டாற்சிணுங்கிகளாக இருக்கின்றனர்‌. நானாயிருந்‌
தால்‌ சிரித்துவிட்டுப்‌ போயிருப்பேன்‌. இந்த நீலுவுக்கு அப்பாவிடம்‌
எவ்வளவு மரியாதை என்று வீட்டில்‌ எல்லாருக்கும்‌ தெரியும்‌. ஆனால்‌
வெளி மனிதர்‌ யாராவது அவமரியாதையாக என்னைப்‌ பற்றிப்‌ பேச
விட்டால்‌ தொலைத்துவிடுவான்‌. ஒரு விஷயம்‌ ஒப்புக்கொள்ளத்தான்‌
வேண்டும்‌. இப்பொழுதும்‌ என்‌ முன்னால்‌ ஒன்றும்‌ சொல்லமாட்டான்‌.
இன்று வரை என்னை அவன்‌ நேருக்கு நேராக எதிர்த்துப்‌ பேசிய தில்லை.

போய்‌ முகத்தில்‌ கொஞ்சம்‌ ஜலத்தைத்‌ தெளித்துக்கொண்டு
வருகிறேன்‌. உட்கார்ந்து உட்கார்ந்து கால்‌, முதுகு எல்லாம்‌ ஒரேயடி
யாக வலிக்கிறது. யாராவது தம்‌ உடம்பைப்‌ பற்றி விரும்பி நினைத்துக்‌
கொள்கிறார்களா என்ன? உடம்புதான்‌ ஞாபகப்படுத்துகிறது. எழுந்‌
திருக்கும்போது சூரஜ்வல்லி பாபு கேட்‌கிறார்‌: "என்ன சமாசாரம்‌?
எங்கே கிளம்பிவிட்டீர்கள்‌?"

"டிரம்மிலிருந்து ஜலமெடுத்துக்‌ கை, முகம்‌ இரண்டையும்‌ அலம்பிக்‌
கொண்டு வருகிறேன்‌ " என்றேன்‌.

மேலே ஏதோ ஏரோப்ளேன்‌ சத்தம்‌ கேட்கிறது. இவற்றுக்கு
ஓய்வே கிடையாதா? இவர்கள்‌ தேசத்து மக்கள்‌ நூற்றுக்கணக்கில்‌
சண்டையில்‌ மரிக்கும்போது, தனி ஓர்‌ உயிரின்‌ மதிப்பு இவர்களுக்கு
எப்படித்‌ தெரியும்‌? என்‌ கண்களுக்குப்‌ பீலு என்னுடைய மகன்‌. இவர்‌
கள்‌ கண்களில்‌ மஹாயுத்தம்‌ நடந்துகொண்டிருக்கும்போது சாதாரண
காலத்துக்கு உரித்தான தர்ம நியாயங்களை எதிர்பார்க்க முடியுமா,
என்ன? இன்றைய சாதாரண மனிதன்‌ ரத்த மாமிசத்தினால்‌ உருவாக்கப்‌
பட்ட பிரகிருதியாக இயங்குவதில்லை. இன்று அவன்‌ ஒரு ஐடென்டிடி
கார்ட்‌, ரேவன்‌ கார்டில்‌ ஒரு நம்பர்‌.

களத்தில்‌ யுத்தம்‌ புரியும்‌ சிப்பாய்களை விட்டுவிடுவோம்‌. சாதாரண
மக்களின்‌ வாழ்க்கையே உலகமெங்கும்‌ மாறிவிட்டது. முன்பெல்லாம்‌
ஓரிரண்டு ஏரோப்ளேன்‌ பறந்தாலே வாயைப்‌ பிளந்து வானத்தைப்‌
பார்த்துக்‌ கொண்டிருக்கும்‌ மக்கள்‌ இப்பொழுது மூன்று டஜன்‌
'பாம்பர்கள்‌ ' சேர்ந்து பறந்தாலும்‌ திரும்பிக் கூடப்‌ பார்ப்ப தில்லை.

கல்கத்தாவில்‌ 'பாம்‌' விழுந்தபோதுகூட மக்கள்‌ அதை அலட்சியம்‌
செய்துவிட்டு, தங்கள்‌ காரியங்களைத்‌ தான்‌ கவனித்துக்‌ கொண்டிருந்‌
தார்களா? கொஞ்சங்‌ கூடப்‌ பரபரப்பு அடையவில்லையா? இவர்களுக்
கெல்லாம்‌ இப்போது பீலுவைப்பற்றி யோசிக்க அவகாசம்‌ ஏது?
மக்களே சிந்திக்காதபோது, சர்க்கார்‌ மாத்திரம்‌ இதைப்பற்றிச்‌
சிந்தித்துக்‌ குழப்பிக்‌ கொள்ளப்‌ போகிறதா, என்ன? பீலுவின்‌ கட்சி
சொல்வது சரிதான்‌. யாருடைய உள்ளத்தை மாற்ற முடியும்‌? மாற்று
வதற்கென்று ஒரு உள்ளம்‌ இருந்தால்தானே மாற்றுவது என்ற பிரச்னை
எழ முடியும்‌? ஆனால்‌ எவ்வளவுக்கெவ்வளவு வன்முறைகளை உபயோகிக்‌
கிறோமோ, அவ்வளவுக்கவ்வளவு அவற்றை அமுக்குவதற்கான அடக்கு
முறையும்‌ கடுமையாகும்‌. அந்த அடக்குமுறையைச்‌ சகித்துக்‌
கொள்ளும்‌ சக்தி மக்களுக்கு இருக்கிறதா? லட்சியத்தை அடைய
வேண்டும்‌ என்ற வேகத்தின்‌ அளவுகோல்‌, அதற்காக நாம்‌ செய்ய
தயராக இருக்கும்‌ தியாகந்தான்‌. இந்தச்‌ சாதாரண உண்மையைப்‌
பீலுவும்‌, அவன்‌ சகபாடிகளும்‌ புரிந்துகொள்ளவில்லை. குதிப்பதற்கு
முன்னால்‌ சாமர்த்தியத்தையும்‌ அளந்து வைத்துக்கொள்ள வேண்டும்‌.

கைகள்‌, முகம்‌ இரண்டையும்‌ அலம்பிக்கொண்டு துண்டால்‌
துடைத்துக்‌ கொள்கிறேன்‌. இதென்ன! தாஸ்ஜி வந்து நிற்கிறாரே?
என்ன விஷயம்‌? நீரை அள்ளிவிட்டுக்‌ கொள்ளும்போது எழுந்த சத்தம்‌
கேட்டு அவர்‌ தூக்கம்‌ கலைந்து விட்டதா என்ன? ஊஹூம்‌...

மூன்றுமணி அடித்துவிட்டது என்று நினைக்கிறேன்‌. ஒவ்வொரு நாளும்‌
காலை மூன்று மணிக்கு எழுந்துவிடுவார்‌. அதற்குப்‌ பிறகு குளிர்‌
காலமோ, வெயில்‌ காலமோ, அரை மணி ஸ்நானத்‌ தொட்டியில்‌
உட்கார்ந்துவிடுவார்‌. இந்தத்‌ தொட்டி அதிகச்‌ செலவில்‌ ஃபாக்டரியில்‌
ஸ்பெஷலாகத்‌ தயாரிக்கப்பட்டது. பார்த்தால்‌ ஒரு ஈஸிசேர்‌ மாதிரி
இருக்கும்‌. இதில்‌ கழுத்தளவு தண்ணீரில்‌ உட்கார்ந்துகொண்டு
வாயால்‌ ஒருவித ஒலி எழுப்புவார்‌. ஒரு சின்ன துவாரத்தின்‌ வழியாக
நீர்‌ செல்லும்போது எழும்‌ ஒலிபோல்‌ இருக்கும்‌ இது. இந்தத்‌
தொட்டியைச்‌ சுற்றி நாலு பக்கங்களிலும்‌ பெட்ஷீட்டினால்‌ ஒரு
படுதா மாதிரி தொங்கவிடுவார்‌. ஸ்நானம்‌ முடிந்த பிறகு சிரசாசனம்‌.
அரைமணிக்கும்‌ மேலாகத்‌ தலையைக்‌ கீழே வைத்துக்‌ காலை உயர்த்தி
அசையாமல்‌ நிசப்தமாக இருப்பார்‌. எனக்குப்‌ பயம்‌, என்றாவது
ஒரு நாள்‌ வாயிலிருந்தும்‌ மூக்கிலிருந்தும்‌ ரத்தம்‌ பொங்கி வராமல்‌
இருக்கவேண்டுமே என்று.

மறுபடியும்‌ திரும்பி என்‌ இடத்துக்கு வருகிறேன்‌. சூரஜ்வல்லி பாபு
உட்கார்ந்து கொண்டிருக்கிறார்‌. பீலு இப்போது என்ன செய்து
கொண்டிருக்கிறானோ? ஒருவேளை பயத்தாலும்‌ கவலையாலும்‌ அரிக்கப்‌
பெற்று செல்லினுள்‌ மேலும்‌ கீழுமாக நடந்துகொண்‌ டிருக்கிறானோ?
என்னைப்பற்றிய சிந்தனை ஒரு தடவையாவது அவன்‌ மனத்தில்‌ எழுமா?
கடைசி நிமிஷங்களில்‌ என்னைப்பற்றி என்ன நினைக்கிறான்‌ என்று மட்டும்‌
தெரியுமானால்‌...? நீலுவின்‌ மேல்‌ பழி சொல்லமாட்டான்‌. அவனை
மன்னித்து விடுவான்‌. இது மட்டும்‌ நான்‌ நிச்சயமாகச்‌ சொல்ல
முடியும்‌. அவன்‌ என்ன நிலையில்‌ இருக்கிறான்‌ என்று பகவானுக்குத்‌
தான்‌ தெரியும்‌. ஒரு வேளை பைத்தியம்‌ மாதிரி ஆகிவிட்டானோ?
வெறிபிடித்துத்‌ தலைமயிரைப்‌ பிய்த்துக்‌ கொள்கிறானோ? அல்லது
இரும்புக்‌ கம்பிகளில்‌ தலையை மோதிக்‌ கொள்கிறானோ? அல்லது
குழந்தை மாதிரி, கதவைத்‌ திறந்து விடுமாறு வார்டர்களைக்‌
கெஞ்சிக்‌ கொண்டிருக்கிறானோ? ஊஹூம்‌. ஒருக்காலும்‌ இருக்காது.
பீலு இப்படி ஒரு காரியம்‌ செய்யவே மாட்டான்‌. சகிக்க முடியாத
வேதனையில்‌ அவன்‌ இதயம்‌ தூள்‌ தூளாகப்‌ போனாலும்‌, அவன்‌
முகத்தில்‌ ஒருவிதச்‌ சலனமும்‌ இருக்காது. கடைசி விநாடி வரை
அவனது ஆதர்சத்தின்‌ ஒளியை மங்காமல்‌ பாதுகாத்துச்கொள்வான்‌.

சூப்பிரண்டிற்குக்‌ காட்டுவதற்காக முகத்தில்‌ சிரிப்பை வரவழைத்துக்‌
கொள்வான்‌. ஜெயிலருடன்‌ கிண்டலாகக்‌ கூடப்‌ பேசுவான்‌. தூக்கு
மேடைப்‌ படி ஏறும்போது, இவ்வளவு அழகான விடியற்காலையில்‌
காலை நட்சத்திர சாட்சியாகத்‌ தன்னைத்‌ தூக்கிலிடுவதற்காக ஜெயில்‌
அதிகாரிகளுக்கு நன்றி சொல்லுவான்‌. ஆனால்‌ கொஞ்சமாவது தன்‌
பலவீனத்தைக்‌ காட்டிக்‌ தன்‌ கட்சிக்குக்‌ களங்கத்தை ஏற்படுத்த
மாட்டான்‌.

என்‌ மகன்‌, மூத்த மகன்‌, அவனை எனக்குத்‌ தெரியாதா என்ன?
காரணம்‌ இல்லாமலா எல்லாரும்‌ அவனை நேசிக்கின்‌றனர்‌? ஹர்தேவ்‌
துபே, அவர்‌ மனைவி இருவருமே 'பீலு' என்றவுடன்‌ மனம்‌ நெகிழ்ந்து
விடுகின்றனர்‌. ஸகா தேவின்‌ தாயாருக்குப்‌ பீலு என்றாலே உயிர்‌.
அவன்‌ பெரியம்மா, ஜிதேனின்‌ அம்மா, என்‌ மன்னியைப்பற்றிக்‌
கேட்கவே வேண்டாம்‌. பீலுவுக்குத்‌ தன்னை எல்லாரும்‌ கொஞ்ச
வேண்டும்‌ என்ற ஆசை. பெரியம்மாவுக்கு அவன்‌ வீட்டு மனிதன்.
இதைவிடக்‌ குறைவான பரிசயமுள்ள இடங்களிலுங்‌ கூடச்‌ சிறிதளவு
அன்பும்‌ ஆதரவும்‌ கிட்டினால்‌, அதைப்‌ பேணி வளர்த்து நிரந்தர
மாக்கிக்‌ கொள்ள முற்படுவான்‌ பீலு.

ஹோலிப்‌ பண்டிகைக்குப்‌ பிறகு சில இடங்களுக்குச்‌ சென்று தனது
வணக்கத்தைச்‌ செலுத்திவிட்டு வருவான்‌. வேறு சில இடங்களுக்கு
ஆசிரமத்து எலுமிச்சம்பழம்‌ அனுப்பி வைப்பான்‌. மற்றும்‌ சில
இடங்களில்‌ சிறுவர்கள்‌ யாருக்காவது படிப்புக்கு ஏற்பாடு செய்து
கொடுப்பான்‌. இந்த மாதிரியான அவனது பணிகளுக்கு முடிவே இல்லை.
இவையெல்லாம்‌ நட்பின்‌ பொறுப்பிலிருந்து எழவில்லை. ஒருவிதக்‌
கட்டாயத்திலிருந்து பிறக்கவில்லை. எக்காலத்துக்கும்‌ இதே உறுதி
யுடன்‌ இருக்கும்‌ பந்தம்‌ என்றும்‌ சொல்வதற்கில்லை. மற்றவர்களின்‌
பாசத்தைச்‌ சம்பாதித்துக்‌ கொள்ள வேண்டும்‌ என்ற வெறி. வீட்டில்‌
தன்‌ தாயாரிடமிருந்து பெறும்‌ அன்புக்குமேல்‌ உபரியாகப்‌ பெரும்‌
ஆதரவு. அதனாலேயே தான்‌ இவை இவ்வளவு இன்பமாக இருக்‌
கின்றன. நீலுவுக்கு இவை பொருட்டுப்‌ பெருமை இல்லை. அன்பு
அவனது பிறப்புரிமை. அதைப்‌ பெறுவதற்காக அவன்‌ மதுரமாக
இரண்டு வார்த்தைகள்‌ பேசுவானா என்ன? தன்‌ எண்ணங்களிலேயே
திளைத்‌ திருப்பவன்‌ அவன்‌. தன்‌ கருத்துக்கள்‌ மட்டுந்தான்‌ அசைக்க
முடியாத உண்மை வாய்ந்தவை என்ற நினைப்பில்‌ அவற்றை மற்ற
வர்கள்‌ மீது திணிப்பதற்கே எப்போதும்‌ முயன்று கொண்டிருப்பான்‌.
பீலு மாதிரி நட்பின்‌ கடனைத்‌ திணிப்பதற்காகச்‌ சின்னச்‌ சின்னக்‌
கடமைகளை எப்போதும்‌ செய்துகொண்டு காலத்தை வீணாக்குவது என்‌
பது நீலுவால்‌ முடியாது. அவற்றைக்‌ கடுமையாக விமர்சிப்பதிலேயே
அவனுக்கு அதிக ஆனந்தம்‌. ஆனால்‌ பீலுவோ மற்றவர்களை மந்திரத்‌
தால்‌ கட்டுவது போல்‌ கட்டிவிடுவான்‌. ஏன்‌! என்‌ அப்பாவையே
மயக்கிவிட்டானே! சொல்லக்கூடாது, பரமபதம்‌ அடைந்துவிட்டார்‌.
ஆனால்‌ அப்பாவுக்கு முன்கோபம்‌ எப்போதுமே உண்டு. எவ்வளவோ
நாட்கள்‌ பார்த்திருக்கிறேன்‌. சாப்பிட உட்காருவார்‌. சாப்பாடு
அவருக்குப்‌ பிடிக்காதிருக்கும்‌. முதலில்‌ கொஞ்சம்‌ முணுமுணுப்பு,
பிறகு 'ரெட்சட்‌ டயட்‌' என்று சொல்லி டம்ளரை "டக்‌" என்று
வைத்துவிட்டு எழுந்துவிடுவார்‌.

இங்கே வீட்டில்‌ அம்மா நாள்‌ முழுதும்‌ பட்டினி. கொஞ்சம்‌
நன்றாக இல்லையா? "என்ன கழுநீர்‌!" என்று கப்பைவீசி எறிந்து
விடுவார்‌ அப்பா. இந்த மாதிரி எத்தனை நிகழ்ச்சிகள்‌? வயது ஆக
ஆக அவர்‌ கோபமும்‌ அதிகரித்தது. கடைசிக்‌ காலத்தில்‌ மூளைக்‌
கோளாறுக்கான சின்னங்களும்‌ தோன்ற ஆரம்பித்தன. கால்கள்‌
இரண்டும்‌ கொஞ்சங்‌ கொஞ்சமாகச்‌ சுவாதினமிழந்தன. வேறு வழி
இல்லாமல்‌ காசியை விட்டுவிட்டுப்‌ பூர்ணியாவிற்கு வரவேண்டியதாக
யிற்று. உடல்நிலை மோசமாக ஆகக்‌ கோபம்‌ அதிகரித்தது. இந்தச்‌
சமயத்தில்‌ தான்‌ பீலு பிறந்தான்‌. இரவு, பகல்‌ எல்லாம்‌ அவர்‌
குழந்தையுடன்‌ தான்‌ இருப்பார்‌. நடமாட்டம்‌ இல்லை. ஈஸிசேரில்‌
படுத்துக்கொண்‌ டிருப்பார்‌. ஆனால்‌ 'பலாயி' (அதாவது பீலு) மேல்‌
வைத்திருந்த கண்ணை எடுக்கமாட்டார்‌.

பக்கத்து வீட்டுப்‌ பெண்கள்‌ யாராவது வீட்டுக்கு வந்தால் "இவர்கள்‌
சூனியக்காரிகள்‌. பீலுவுக்குச்‌ சூனியம்‌ வைக்க வந்திருக்கிறார்கள்‌ "
என்று சொல்லுவார்‌. இது விஷயமாகப்‌ பீலுவின்‌ அம்மாவுக்கு
எவ்வளவு இட்டுக்கள்‌! கடைசிக்‌ காலத்தில்‌ படுக்கையோடு படுக்கை
யாகப்‌ போனபோது, அவருடைய மூளைக்கோளாறு மேலும்‌ அதிகமாக
விட்டது. அவரது கட்டிலைச்‌ சுற்றி ஒரு 'ப்ரேம்‌' போட்டுவிட்டேன்‌,
தம்மையறியாமல்‌ உருண்டு கீழே விழாமல்‌ இருப்பதற்காக.
பேச்சு கிட்டத்தட்ட நின்றுவிட்டது. கண்களை மூடிக்கொண்டே
கிடப்பார்‌. ஆட்களை அடையாளம்‌ கண்டு பிடிப்பது கூடக்‌ குறைந்து
விட்டது. ஆனால்‌ கோபம்‌ மட்டும்‌ குறையவில்லை. பீலுவின்‌
அம்மாவையும்‌, என்னையும்‌ பிராண்டிக்‌ கிள்ளி எடுத்து விடுவார்‌.

சாப்பாடு வைக்கும்போது குழந்தை பீலுவைப்‌ பக்கத்தில்‌ உட்கார
வைத்துவிட்டால்‌ கோபம்‌ நிமிஷத்தில்‌ பறந்துவிடும்‌. சில சமயம்‌
கோபத்தில்‌ படுக்கையில்‌ சின்னக்‌ குழந்தை மாதிரி புரண்டு படுத்‌
திருக்கும்போது, பீலுவின்‌ பிஞ்சு விரல்களை அவர்‌ முகத்தில்‌ வைத்து
விட்டால்‌ மந்திரத்தில்‌ கட்டுண்ட பாம்பு மாதிரி அடங்கிவிடுவார்‌. சில
சமயங்களில்‌, கண்களை மூடிக்கொண்டு படுத்திருக்கும்போது, நாங்கள்‌
பல தடவை கூப்பிட்டாலும்‌ கண்களைக்‌ திறக்க மாட்டார்‌. எவ்வ
ளவுக்கு எவ்வளவு கூப்பிடுகிறோனோ அவ்வளவுக்கு அவ்வளவு அவரது
வீம்பு அதிகரிக்கும்‌. நாங்கள்‌ உடனே, "பீலு, தாத்தாவைக்‌ கூப்பிடு"
என்றவுடன்‌, என்ன ஆச்சரியம்‌! அந்த அரை நினைவு நிலையிலும்‌ பீலு
கூப்பிடுகிறான்‌ என்பதைப்‌ புரிந்து கொண்டுவிடுவார்‌. அவர்‌ கை
"பீலு எங்கே?" என்று தேடும்‌. பிறகு கண்களைத் திறந்து திரும்பிப்‌
பார்ப்பார்‌.

அவர்‌ இறந்த நனம்‌, கடைசி விநாடிகளில்‌ அப்பா காதில்‌, " அப்பா,
பலாயி கூப்பிடுகிறான்‌. பலாயி, பலாயி" என்றேன்‌. பீலுவின்‌
பெயரைக்‌ கேட்டால்‌ அவருக்குக்‌ கொஞ்சம்‌ தெம்பு வரும்‌ என்று
நினைத்தேன்‌. ஆனால்‌. அப்பொழுது அவர்‌ பல்லாவிதமான குரல்‌
களுக்கும்‌ அப்பால்‌ போய்க்கொண்டிருந்தார்‌. பீலு மிகவும்‌ சூட்டி
கையான பையன்‌. அப்படித்தான்‌ அவனுக்கு அப்பொழுது என்ன
வயது? தன்னைத்‌ தவிர யாரும்‌ தாத்தாவைக்‌ கட்டுப்படுத்த முடியாது
என்பதை மட்டும்‌ எப்படியோ புரிந்து வைத்துக் கொண்டிருந்தான்‌.
எங்கள்‌ குரலிலிருந்தே, தாத்தாவைச்‌ சாந்தப்படுத்தவோ, சாப்பிட
வைக்கவோ தான்‌ தேவைப்படுகிறோம்‌ என்பதை அவன்‌ அறிந்து
வைத்திருந்தான்‌. அந்தச்‌ சமயங்களில்‌ ஒரு வித அலட்சிய பாவம்‌,
அல்லது பொய்‌ காம்பிர்யத்தை வரவழைத்துக்‌ கொள்வான்‌. ஒரு வேளை
தாயார்‌ தன்னைக்‌ கொஞ்சம்‌ கெஞ்சித்‌ தயவு நாடவேண்டும்‌ என்ற
எண்ணமோ என்னவோ? பீலு அவனுடைய தாத்தாவை மறுபடியும்‌
பார்ப்பானா? அப்பா! கடைசியில்‌ உன்‌ பிரிய பலாயியை இப்படியா
உன்னிடம்‌ இழுத்துக்கொள்ளப்‌ பார்க்கிறாய்‌?

மனசு சிறகடிக்கிறது. இந்த அறையில்‌ தான்‌ ஏத்தனை மக்கள்‌?
எல்லாரும்‌ விழித்துக்‌ கொண்டிருக்கிறார்கள்‌. அறைக்கு வெளியில்‌ வார்‌
டரின்‌ பேச்சுக்‌ குரல்‌ தாழ்ந்துவிட்ட போதிலும்‌ முழுவதும்‌ ஒய்ந்து,
நிச்சப்தமாக இல்லை. தாஸ்ஜியின்‌ ஸ்நானத்தின்‌ ஒலி கேட்கிறது.
அறை கொஞ்சம்‌ குளிர்ந்திருக்கிறது. வெளியில்‌ ஏதோ நாய்‌
குலைத்துக்‌ கொண்டிருக்கிறது. இருந்தும்‌, ஏதோ ஓர்‌ அழுத்தமான
நிலை, ஆகாசத்தில்‌, காற்றில்‌, எல்லா இடங்களிலும்‌ நிலவுகிறது.

அறையின்‌ வெளிச்சம்‌ கம்பிகளிடையே ஊடுருவி வராந்தாவில்‌
விழுகிறது. புடைவை கட்டிக்கொண்டு... இது யார்‌ ஓ! ஏதோ சில
விறகுக்‌ கட்டைகளைச்‌ சேர்த்துப்‌ போட்டிருக்கிறார்கள்‌ . அவற்றின்‌
மீது விழும்‌ வெளிச்சம்‌ இந்தப்‌ பிரமையை உண்டு பண்ணியிருக்கிறது.
பிஷுன்‌ தேவ்ஜி மெஸ்ஸிற்கான விறகுகளைச்‌ சேர்த்து வைத்திருக்‌
கிறார்‌. ஜெயிலில்‌ இருக்கும்‌ ஒவ்வொருவரிடமும்‌ இந்தச்‌ சேமிப்புப்‌
பழக்கத்தைக்‌ கவனித்திருக்கிறேன்‌. கிழிந்த சட்டைகள்‌, பழைய
செருப்புகள்‌ எல்லாவற்றையும்‌ சேகரித்து வைத்துக்‌ கொள்கிறார்கள்‌ .

ஜெயிலில்‌ இருந்தாலே இந்த மாதிரி ஒரு மனோவிருத்தி ஏற்படுகிறது
போலும்‌! விறகுக்‌ கட்டையைப்‌ பார்த்து இந்த மாதிரி திடீரென்று ஒரு
பிரமை தோன்றக்‌ காரணம்‌? ஆசிரமத்தில்‌ சமையல்‌ அறைக்குப்‌
பக்கத்திலிருக்கும்‌ வராந்தாவில்‌ விறகு, வரட்டி இரண்டும்‌ கிடக்கும்‌.
உள்ளே பீலுவின்‌ அம்மா சமைத்துக்‌ கொண்டிருக்கிறாள்‌. பீலுவுக்கு
எங்கோ போகவேண்டும்‌. அதற்காகத்‌ தானே சாப்பிட உட்கார்ந்து
கொண்டிருக்கிறான்‌. அவன்‌ ரொம்பவும்‌ அவசரம்‌ அவசரமாகச்‌ சாப்பிடு
வான்‌. ஆற, அமர உட்கார்ந்து நன்றாகக்‌ கடித்துச்‌ சுவைத்துச்‌
சாப்பிடுவது இல்லை. தலை மயிர்‌ கலைந்து கடக்கிறது. பாதி அழுக்‌
கடைந்த நீல நிற அரை நிஜார்‌. பனியன்‌, ஜெயிலில்‌ கொடுப்பது,
அணிந்து கொண்டிருக்கிறான்‌. நோயாளி மாதிரி, வெளிறி மெலிந்து
இருக்கிறான்‌ .

பகவானே! காந்திஜி, உங்களுடைய நாமத்தை ஜபித்தால்‌ கூட
மனசு திடமடையவில்லையே, ஏன்‌? மறுபடியும்‌ சர்க்காவை எடுத்து
வைத்துக்கொண்டு உட்காருகிறேன்‌. இதுவே எனது கடைசித்‌ துணை,
குருடனின்‌ தடி, எனது ஜபமாலை! திபேத்தில்‌ ஏரவாடாச்‌ சர்க்கா
போன்ற ஒரு யந்திரத்தை ஒட்டிக்கொண்டே பகவானின்‌ நாமத்தை
ஜபிப்பார்களாம்‌ .

சூரஜ்வல்லி பாபுவின்‌ பக்கம்‌ திடீரென்று என்‌ பார்வை திரும்பு
கிறது. கவலை தோய்ந்த முகத்துடன்‌ என்னையே உற்றுப்‌ பார்க்கிறார்‌.
என்‌ கண்களும்‌, முகபாவமும்‌ ஏதோ அசாதாரணமான மனோ
நிலையைக்‌ காட்டியிருக்க வேண்டும்‌. எவ்வளவு மோசமான பஞ்சு!
நூலிழைகள்‌ அறுந்து அறுந்து போகின்றன. மேலை நாடுகளில்‌ சிறிது
உடல்‌ நலம்‌ இல்லாமல்‌ இருந்தால்‌ கூட மக்கள்‌ கலவரப்படுகின்றனர்‌.
தங்களுக்கு நெருக்கமாயுள்ள மனிதர்களைப்‌ பார்ப்பதற்கு ஆவலாயிருக்‌
கின்றனர்‌. தன்‌ வீட்டு மனிதர்களின்‌ அன்பு கலந்த சிசுருஷைகளுக்கு
ஆசைப்படுகின்றனர்‌. ஆனால்‌ இன்று பீலுவின்‌ பக்கத்தில்‌ தன்‌ வீட்டு
மனிதர்கள்‌ இல்லை. சொல்ல வேண்டிய விஷயங்கள்‌ அநேகம்‌ இருந்‌
திருக்கலாம்‌.

தன்‌ குழந்தைகளுக்கு உடம்புக்கு வந்துவிட்டால்‌, பீலுவின்‌
அம்மாவின்‌ ஸ்நான பானங்கள்‌ நின்றுவிடும்‌. இரவு, பகலெல்லாம்‌
பிணியுற்ற குழந்தைகளின்‌ படுக்கைக்குப்‌ பக்கந்திலேயே இருப்பாள்‌.
கை விசிறியை வீசிய வண்ணமே இருக்கும்‌. ஜுரம்‌ குறைந்து உடல்‌ நலம்‌
திரும்பும்போது பத்திய, அபத்தியங்களைப்‌ பற்றி எந்தனை கவலைகள்‌!
ஜுரம்‌ விட்ட மறுநாள்‌ கொஞ்சம்‌ 'சுக்கோ' மட்டுந்‌ தான்‌. அடுத்த
நாள்‌ பாலும்‌ ரொட்டியும்‌. அதற்கு மறுநாள்‌ சப்பாத்தி, அதற்குப்‌
பிறகுதான்‌ சாதம்‌. நீலுவுக்கும்‌, பீலுவுக்கும்‌ தெரியும்‌, காய்ச்சல்‌
வந்துவிட்டால்‌ இந்த நியமத்திலிருந்து தப்பமுடியாதென்று. இன்று
நான்‌ இவர்களை எந்த நிலைக்குக்‌ கொண்டு வந்துவிட்டேன்‌? பீலுவின்‌
அம்மா பீலுவின்‌ கடைசிக்‌ கணங்களில்‌ அவன்‌ பக்கத்தில்‌ இருக்க முடிய
வில்லை. பல பிராணிகள்‌ தங்கள்‌ குழந்தைகளையே சாப்பிட்டுவிடுமாம்‌.
நானும்‌ அந்தக்‌ கூட்டத்தில்‌ சேர்ந்தவனோ? மறுபடியும்‌ இழை அறுந்து
விடுறது. ஒருவேளை மிகவும்‌ சன்னமான இழையாக வருகிறது
போலும்‌. அதனால்‌ திரும்பத்‌ திரும்ப அறுந்து விடுகின்றன. ஊஹும்‌...
இதைவிட கட்டையாக நூற்றால்‌, ஜமக்காளம் மாதிரிதான்‌
இருக்கும்‌.

கேள்விப்பட்டிருக்கிறேன்‌, நேபாள தேசத்தில்‌ ஒருவருக்குப்‌ பதிலாக
மற்றொருவர்‌ ராஜ தண்டனையை அநுபவிக்க முடியுமாம்‌. இது
உண்மையா, பொய்யா என்று எனக்குத்‌ தெரியாது. ஆனால்‌ கேள்விப்‌
பட்டிருக்கிறேன்‌. பெரிய மனிதர்கள்‌ தங்கள் வேலையாட்களைத்‌
தங்களுக்குப்‌ பதிலாக ஜெயிலுக்கு அனுப்பிவிடுவார்களாம்‌. அப்படிப்‌
பட்ட வழக்கம்‌ இங்கு இருந்தால்‌ பீலுவுக்குப்‌ பதில்‌ நான்‌ போகலாமே!

ஒருவருடைய நோயை மற்றவர்‌ ஏற்றுக்‌ கொண்டுள்ளதாக எத்தனை
கதைகள்‌ படித்திருக்கிறோம்‌! ஹுமாயூன்‌ மரணப்‌ படுக்கையில்‌
இருந்தபோது பாபர்‌ இவ்வாறு செய்தாராம்‌. யுத்த காலங்களில்‌
'ஹாஸ்டேஜ்‌' எடுத்துக்‌ கொள்வதுகூட இந்த மாதிரி ஓர்‌ உயிருக்கு
மறு உயிரை ஈடாக்குவதுதானே!

மறுபடியும்‌ நூல்‌ அறுகிறது. பஞ்சு பழசு என்று நினைக்கிறேன்‌ .
இந்த மாதிரி திரும்பத்‌ திரும்ப அறுந்தால்‌ எப்படி நூற்க முடியும்‌? இதே
பஞ்சுப்‌ பட்டையைக்‌ கொண்டு முன்பு நூற்றிருக்கிறேனே? அப்போ
தெல்லாம்‌ இவ்வாறு அடிக்கடி அறுபட்டுப்‌ போகவில்லையே? என்‌
கை, கால்கள்‌ நடுங்குகின்றன போலும்‌. பஞ்சைக்‌ கெட்டியாகப்‌
பிடித்துக்‌ கொண்டு இழையை நேராக இழுக்க முடியவில்லை. என்‌ கண்‌
களும்‌ துடிக்கின்றன. நூல்‌ மறைகின்றது. விளக்கில்‌ எண்ணெய்‌
குறைந்து போய்விட்டதோ? இன்னும்‌ எத்தனை நாள்‌ தான்‌ என்‌ கண்‌
பார்வை இருக்கும்‌? வயது என்ன குறைச்சலா எனக்கு? ஊஹும்‌...
என்னையே நான்‌ எவ்வளவு நேரம்‌ ஏமாற்றிக்‌ கொள்ள முடியும்‌? என்னு
டைய இப்போதைய மனோநிலையில்‌ நூற்பது என்பது முடியாது.

ஸோராப்‌ ரஸ்தோம்‌ கதைக்குச்‌ சரித்திர பூர்வமான ஆதாரம்‌ கிடை
யாது தான்‌. பூராவும்‌ கற்பனைதான்‌. தகப்பனும்‌ மகனும்‌ இந்த
மாதிரி இருக்க முடியுமா என்ன? ஏன்‌ முடியாது? இந்தப்‌ பூமியில்‌
எதுதான்‌ முடியாது? சிங்காசனத்துக்கென்று தகப்பனும்‌, பிள்ளையும்‌
சண்டை போடுவது சகஜந்தானே? ஆனால்‌ எனக்குத்‌ தான்‌ எத்தகைய
கொடிய தண்டனை கொடுக்கப்படுகிறது? சீக்கிய குரு பாந்தாருக்கு
விதிக்கப்பட்ட தண்டனை; தன்‌ கையாலேயே தன்‌ அருமை மகனைக்‌
கொலை செய்ய வேண்டும்‌ என்று. "ஐயோ! என்ன ரத்தம்‌! மார்பி
லிருந்து குழல்கள்‌ மாதிரி ரத்தம்‌ பீறிட்டுக்‌ கொண்டு வருகிறதே!"

சூரஜ்வல்லி பாபு கேட்கிறார்‌: "ஏதாவது சொன்னீர்களா என்ன?"

சற்றே லஞ்ஜையுற்று, "ஒன்றுமில்லையே" என்றேன்‌. ஒரு வேளை
அந்தக்‌ கடைசி வார்த்தைகளை என்னை அறியாமலே உரக்கப்‌ பேசி
விட்டேன்‌ போலும்‌. தயங்கியவாறே சூரஜ்வல்லி பாபு சொல்லுகிறார்‌:
"நூற்பதை ஒரு வேளை கொஞ்ச நேரம்‌ நிறுத்தி விடுங்களேன்‌."

"இல்லை, இல்லை. சரியாகத்தானே வருகிறது."

ஏதோ தப்புக்‌ காரியம்‌ செய்யும்போது அகப்பட்டுக்‌ கொண்டது
போல்‌ மனத்தில்‌ தோன்றுகிறது. வார்த்தைகளை மென்று விழுங்கு
கிறேன்‌. ஒரு மாதிரி பேச்சை முடித்துவிட்டு நூலின்‌ மேல்‌ கவனத்தைச்‌
செலுத்துகிறேன்‌. பஞ்சில்‌ இருந்து நூல்‌ எழும்‌ முனையில்‌ என்‌
பார்வையைச்‌ செலுத்தி அதன்‌ மூலம்‌ என்‌ கண்களை யாரும்‌ பார்க்க
முடியாதபடி செய்ய முயலுகிறேன்‌. கண்களில்‌ நீர்‌ முட்டுகிறது.
இரவு முழுவதும்‌ விழித்துக்‌ கொண்டிருந்தால்‌ போதும்‌, வேறு காரணம்‌
தேவையில்லை. இரவு விழித்துக்‌ கொண்டிருந்தாலே கண்களில்‌
எரிச்சல்‌ ஏற்படும்‌. "மஹாத்மாஜி! என்‌ நெஞ்சைத்‌ திடப்படுத்து!
என்‌ மனோபாவம்‌ தளர்கிறது. என்னை நான்‌ கட்டுப்படுத்திக்‌ கொள்ள
முடியாமல்‌ தவிக்கிறேன்‌."

சூரஜ்வல்லி பாபு சொல்கிறார்‌: "மாஸ்டர்‌ ஸாஹேப்‌, மாஸ்டார்‌
ஸாஹேப்‌...ஒ! மாஸ்டர்‌ ஸாஹேப்‌!" ஏனோ வெகு தூரத்திலிருந்து
வரும்‌ சப்தம்‌ காதில்‌ நுழைவது போல்‌ இருக்கிறது. கனவுகளில்‌ தூரத்தி
லிருந்து வரும்‌ ரெயில்‌ வண்டியின்‌ சப்தம்‌ போல்‌ சூரஜ்வவ்லி பாபு
கூப்பிடுவது கேட்கிறது. ஆனால்‌ பதில்‌ சொல்ல விருப்பம்‌ இல்லை.

சூரஜ்வல்லி பாபு எழுந்து நின்று என்னை முதுகில்‌ தொடுகிறார்‌.
ஆதரவுடன்‌ கூடிய அந்தக்‌ கையின்‌ ஸ்பரிசம்‌ பட்டவுடனேயே என்‌
தன்னடக்கம்‌ தகர்ந்து போகிறது.

"பீலு, பீலு!" கையிலிருக்கும்‌ பஞ்சை விட்டெறிந்துவிட்டுச்‌ சூரஜ்‌
வல்லி பாபுவின்‌ கையைக்‌ கெட்டியாகப்‌ பிடித்துக்‌ கொள்கிறேன்‌.
நாங்கள்‌ இருவருமே பேச்சற்று நிற்கிறோம்‌. அவர்‌ கண்களிலிருந்து நீர்‌
பிரவாகம்‌ எடுத்து ஓடுகிறது. பாக்கி நால்வரும்‌ தங்கள்‌ நாற்காலி
களை விட்டு விட்டு ஓடி வருகின்றனர்‌. என்ன காரியம்‌ செய்து
விட்டேன்‌. ஒரு கூட்டமே கூடிவிட்டது. அவசரமாகக்‌ கையை
விடுவித்துக்‌ கொள்கிறேன்‌. மறுபடியும்‌ சர்க்காவை எடுத்து வைத்துக்‌
கொண்டு நூற்க முயல்கிறேன்‌. பயனற்ற முயற்சி. சதாசிவ்‌ மறுபடியும்‌
எனக்கு விசிறுகிறான்‌. அவன்‌ தூங்கிவிட்டான்‌ என்றல்லவா நினைத்துக்‌
கொண்டிருந்தேன்‌? மறுபடியும்‌ ஏன்‌ எழுந்திருந்தான்‌? உடம்புக்கு
ஒன்றும்‌ இல்லாத மனிதனுக்கு எதற்காக விசிறவேண்டும்‌? நான்‌
மூர்ச்சை அடைந்து விடுவேன்‌ என்று பயப்படுகிறார்களா என்ன?

சதாசிவ்விடம்‌ சொல்கிறேன்‌: "நல்ல இதமான குளிர்காற்று
வீசுகிறது. அநாவசியமாக நீ விசிற வேண்டாம்‌."

யார்‌ யாருடைய வார்த்தையைக்‌ கேட்கிறார்கள்‌ ?

சில கணங்களுக்குப்‌ பிறகு சூரஜ்வல்லி பாபு மிகவும்‌ மெதுவாக
என்னிடம்‌, "கதை படிக்கிறேன்‌, கேட்கிறீர்களா?" என்கிறார்‌.

எவ்வளவு ஆதரவான அன்பு கலந்த வார்த்தைகள்‌! அவருடைய
வேண்டுகோளை மறுக்கும்‌ தெம்பு இல்லை. "படியுங்கள்‌ " என்றேன்‌.

மறுபடியும்‌ சர்க்கா பக்கத்தில்‌ உட்காருகிறேன்‌. அவர்‌ கீதா
பாராயணம்‌ ஆரம்பிக்கிறார்‌. அவர்‌ என்‌ முன்னால்‌ கீதா பாராயணம்‌
செய்ய விரும்புகிறார்‌ என்பது எனக்குப்‌ புரிகிறது. எனக்கு மனோபலம்‌
கொடுப்பதற்காக அல்ல, தம்‌ அனுதாபத்தை காட்டுவதற்காகவும்‌
அல்ல, மனோவியாகூலத்தைப்‌ போக்கடிப்பதற்காகவும்‌ இல்லை. மரித்த
தேகத்தை எடுத்துச்‌ செல்லவிருக்கும்‌ லாரியின்‌ சப்தம்‌, டாக்டர்‌,
மாஜிஸ்ட்ரேட்‌, துரைகள்‌ வரும்‌ கார்களின்‌ சப்தம்‌ ஆகியவை என்‌
காதில்‌ விழாமல்‌ தடுப்பதற்காகத்தான்‌ இந்தக்‌ கீதா பாராயணம்‌.

இதற்கு முன்னால்‌ நடந்த பல தூக்குத்‌ கண்டனைகள்‌ ஒவ்வொன்‌
றிற்கும்‌ முன்னால்‌ இந்த மாதிரிதான்‌ பீதி கலந்த எதிர்பார்ப்புடன்‌
இந்தச்‌ சப்தத்துக்காகக்‌ காத்திருப்போம்‌. அந்த மாதிரி சந்தர்ப்பங்‌
களில்‌ மோட்டார்‌ நிற்கும்‌ கிரீச்‌ என்ற சப்தம்‌ நரம்புக்‌ கோளங்களைத்‌
துடிக்க வைத்து வதைக்கும்‌. இதற்குப்‌ பிறகு வார்ட்‌ முழுதும்‌ ஒரே
நிசப்தம்‌. இந்த நிசப்தத்தில்‌ தன்‌ இதயம்‌ விலாவில்‌ முட்டுவதைக்‌
கேட்க முடியும்‌. அப்போதெல்லாம்‌ நேரம்‌ அசைவற்று நின்றுவிடும்‌ .

காலை மறுபடியும்‌ விடியாது என்ற மாதிரியில்‌ மனசு ஓடும்‌. மறுபடியும்‌
மோட்டார்‌ லாரியின்‌ சப்தம்‌ எழும்போது தான்‌ மரித்த தேகம்‌
வெளியில்‌ போகிறது என்று எல்லாருக்கும்‌ தெரியும்‌. அதற்குப்‌ பிறகு
ஒன்பது தடவை மணி அடிக்கும்‌, கைதிகளை எழுப்புவதற்காக. தூக்குத்‌
தண்டனை நிறைவேற்றப்படும்‌ தினங்களில்‌ எல்லாருமே விழித்துக்‌
கொண்டிருப்பார்கள்‌. இருந்தாலும்‌ நியமத்திலிருந்து வழுவுதல்‌
என்பது முடியாது. இதற்குப்‌ பிறகு இரண்டு மணிகள்‌ கேட்கும்‌- காலை
அட்டென்டன்ஸ்‌. இரவு அடைக்கப்பட்ட கைதிகளின்‌ எண்ணிக்கை
காலையில்‌ அப்படியே இருக்கிறது! கூடுதலும்‌ இல்லை, குறைவும்‌ இல்லை
என்று தெரிவிக்கிறது இந்த மணி.

எல்லா வார்டர்களும்‌ தங்கள்‌ வார்டுகளில்‌ உள்ள கைதிகளின்‌
கணக்கை மணிக்கூண்டுக்குத்‌ தெரிவிப்பார்கள்‌ . இந்த எண்ணிக்கை
களைக்‌ கூட்டிப்‌ பார்த்து முதல்‌ நாள்‌ இரவில்‌ எடுத்த எண்ணிக்கையுடன்‌
ஒத்துப்‌ பார்ப்பார்கள்‌. இந்த நம்பமுடியாத ஆச்சரியமான
விஷயத்தை உலகத்துக்கெல்லாம்‌ அறிவிப்பதற்காகத்தான்‌ இந்த
இரண்டு மணிகள்‌. ஜெயிலர்‌ துரை ஜமேதாரிடம்‌ சாவி கொடுப்பார்‌.
பிறகு எல்லா வார்ட்‌ கதவுகளும்‌ திறக்கப்படும்‌. எறும்புச்‌ சாரிகள்‌
போல்‌ கைதிகள்‌ வெளியில்‌ வருவார்கள்‌. "ஜோடி ஃபைல்‌, ஜோடி
ஃபைல்‌"! அவர்களுடைய தண்டனையில்‌ மற்றுமொரு நாள்‌ கழிந்து
விட்டது. தங்களை வறுத்தி வாட்டும்‌ மற்றொரு தினத்தை அழிக்கப்‌
புது உற்சாகத்துடள்‌ தொடங்குகிறார்கள்‌. ஒவ்வொரு மணி நேரத்‌
துக்குப்‌ பிறகும்‌ அவர்களுக்கு ஞாபகப்படுத்‌ தப்படுகிறது, ஒரு
நாளைக்கு இருபத்து நாலு மணி நேரம்‌ என்று. ஒரு நாள்‌ கழிந்தது.
இன்னும்‌ எவ்வளவு நாட்கள்‌ பாக்கயிருக்கின்‌றன?

இவர்கள்‌ என்‌ மனசை வேறு திசையில்‌ திருப்ப முயலுகிறார்கள்‌.
ஆனால்‌ இந்தச்‌ சமயத்தில்‌ பீலுவைப்‌ பற்றி நினைக்காமல்‌ இருக்க
முடியுமா என்ன? எவ்வளவு முயற்சி செய்தாலும்‌ வேறு விஷயங்களில்‌
மனத்தைச்‌ செலுத்த முடியுமா என்ன? அப்படி முடிந்தால்‌ எவ்வளவோ
செளகரியமாக இருக்கும்‌. பிழைத்துப்‌ போய்‌ விடுவேனே! பகவானின்‌
அளவற்ற அருள்‌ என்னவென்றால்‌, ஒரே சமயத்தில்‌ ஒரு விஷயத்துக்கு
மேலாக நினைக்க முடியாது என்பதுதான்‌. கடைசிச்‌ சில விநாடி
களில்‌ பீலு தன்‌ மரணத்தைத்‌ தவிர வேறு எதாவது ஒரு விஷயத்தை
நினைத்துக்‌ கொள்ள முடியுமானால்‌, அநாவசியமான சோர்விலிருந்தும்‌
ஆதங்கத்திலிருந்தும்‌ தன்னை விடுவித்துக்‌ கொள்ள முடியும்‌. ஒரு
வேளை தன்‌ வேதனையைக்‌ கூட உணராமல்‌ இருக்கக்கூடும்‌.

பகவானே! உன்னிடமிருந்து எனக்கென்று ஒரு வரம்‌, என்றுமே நான்‌
யாசித்ததில்லை. இன்று இந்தக்‌ கடினமான விபத்தில்‌ என்‌ எல்லாச்‌
சித்தாந்தங்களையும்‌ தாரை வார்த்துவிட்டு, எனது ஆசையால்‌
உன்னிடம்‌ பிச்சை கேட்காமல்‌ இருக்க முடியவில்லை. பீலுவின்‌ கடைசி
விநாடிகளில்‌ மற்ற விஷயங்களைப்‌ பற்றி நினைக்கும்‌ திண்மையை அருள்‌
வாய்‌. கடைசிக்‌ கணத்தின்‌ முன்பு துளித்துளியாக அவனை மரிக்கச்‌
செய்யாதே. டெலிபதி என்பது உண்மையா? என்‌ மனத்தின்‌ விருப்பங்‌
களும்‌ ஆசைகளும்‌ பீலுவினிடம்‌ போய்ச்‌ சேர்ந்து விடுமா? பீலு, நீயே
பார்‌. உனக்காக உன்‌ தகப்பனார்‌, தன்‌ முன்னால்‌, தன்‌ கடவுளின்‌
முன்னால்‌, எவ்வளவு சிறுமைப்படுகிறார்‌ என்று.

சூரஜ்வல்லி பாபு கதை படிக்கிறார்‌. பரிசயமான சுலோகங்கள்‌, காதில்‌
விழுந்தும்‌ கேட்கவில்லை. கேட்டாலும்‌ புரியவில்லை. சப்த அலைகள்‌
காதில்‌ நுழைகின்றன என்றாலும்‌, மனசிலோ, இதயத்திலோ ஒரு
விதமான நெகழ்ச்சியும்‌ ஏற்படவில்லை. பரந்த யுத்த களத்தின்‌ நடுவில்‌
நின்று கதையின்‌ ஒலியைக்‌ கேட்பது என்பது துவாபரயுகத்தில்‌ தான்‌
சாத்தியம்‌. நான்‌ என்ன அர்ச்சுனனா? எனக்குக்‌ கதையின்‌ மர்மம்‌
எப்படிப்‌ புரியும்‌? கதையைத்‌ திருப்பி அனுப்பிய நாஸ்திகனான பீலு
கர்மயோகத்தின்‌ மூல மந்திரத்தைப்‌ புரிந்து கொண்டவன்‌ - தன்‌
கடமையில்‌ தன்னையே செலவமித்துக்‌ கொண்டவன்‌. நீலுவோ?
அவன்‌ மட்டும்‌ என்ன குறைச்சல்‌? தன்‌ கடுமையான கடமை
உணர்ச்சியின்‌ முன்னால்‌ நட்பு, அன்பு, தர்மத்தின்‌ ஆதேசம்‌, பொது
ஜன அபிப்பிராயம்‌, அவன்‌ நெக்குருகி நேசிக்கும்‌ அண்ணன்‌
எல்லாமே துச்சமென மதித்‌ தவன்‌. இவர்களையா நான்‌ நாஸ்திகர்கள்‌
என்று சொல்வது? கடவுளிடம்‌ உள்ள நம்பிக்கை நம்‌ ஆத்ம பலத்தை
அதிகரிக்கலாம்‌. ஆனால்‌ கடவுளிடம்‌ அவநம்பிக்கை, இவர்களின்‌
மனத்தைப்‌ பலவீனப்படுத்‌தவில்லை. மற்றவர்களைக்‌ கீழே வீழ்த்தும்‌
விஷயங்களே தாந்திரீக சாதகர்களுக்குச்‌ சத்தியைக்‌ கொடுக்கின்‌ றன.

"ஆ!" திடுக்கிட்டுப்‌ போய்விட்டேன்‌. கையிலிருந்த பஞ்சு கீழே
விழுந்து விட்டது. சர்க்காவின்‌ ஹுங்காரத்தையும்‌, கீதா
பாராயணத்தின்‌ ஒரே மாதிரியான ஸ்வரத்தையும்‌, மற்றும்‌ பல ஒலி
களையும்‌ அமுக்கிவிட்டு எழுகிறது, லாரியின்‌ ஹார்ன்‌ சப்தம்‌. அதற்குப்‌
பிறகு மோட்டார்‌ நிற்கும்‌ சப்தம்‌. இந்த லாரி என்‌ மார்பின்‌ மேல்‌
ஓடுவது மாதிரி ஒரு பிரமை. அதை மட்டும்‌ பிடித்து இழுத்து நிறுத்தி
விட்டால்‌, எனது சரீரத்தின்‌ பலத்தால்‌, எனது கரங்களின்‌ வலுவால்‌?
கற்கள்‌ நிறைந்த பாதையில்‌ என்னையும்‌ இழுத்துச்‌ செல்கிறது, இந்த
லாரி. அதன்‌ சக்கரங்களை நிறுத்துகிறேன்‌. அத்தனை சக்தி என்னிடம்‌
இருக்கிறது. லாரி நிற்கிறது. என்‌ இதயத்‌ துடிப்புக்கு இசைவாக
லாரியின்‌ இன்ஜினுடைய சப்தம்‌ இருக்கிறது. வெறிகொண்ட இரக்க
மற்ற மிருகத்தின்‌ கர்ஜனையைப்‌ போல. சதாசிவ்‌ மிருதுவாக முதுகைத்‌
தடவிக்‌ கொடுக்கிறான்‌. நாலு பக்கங்களிலும்‌ எல்லாரும்‌ வந்து
நிற்கிறார்கள்‌, சாலையில்‌ யார்‌ மேலாவது கார்‌ ஏறியிருந்தால்‌ கூடும்‌
கூட்டத்தைப்‌ போல.

சதாசிவ்‌ சொல்கிறான்‌, "வாருங்கள்‌, எல்லாரும்‌ சேர்ந்து
பிாரர்த்தனை செய்வோம்‌." எல்லாரும்‌ அங்கேயே உட்காரு
கிறார்கள்‌. வைத்யநாத்தின்‌ குழு, ஃபார்வார்ட்‌ ப்ளாக்‌ குழு, கிஸான்‌
சபாவைச்‌ சேர்ந்த இளைஞர்கள்‌ , கம்யூனிஸ்ட்‌ பார்ட்டி இளைஞர்கள்‌
மற்றும்‌ பலர்‌. மேஹர்‌ சந்த்ஜி, 'ராஷ்டிர வானத்தின்‌ திவ்விய
ஜோதி' என்ற பாட்டைப்‌ பாடுகிறார்‌. இன்று யாரும்‌ பிரார்த்தனைக்கு
ஆட்சேபிக்கவில்லை. அதைப்‌ பரிகசிக்கும்‌ கேலிப்பாட்டு கிளம்பவில்லை.
மேஹர்சந்த்ஜி வரிகளை மறந்து விடும்போது மற்றவர்கள்‌ அதை
எடுத்துக்கொடுத்து உதவுகிறார்கள்‌. தம்‌ பையிலிருந்து புஸ்தகத்தை
எடுத்துப்‌ பார்க்கவேண்டிய நிர்ப்பந்தத்தை அவருக்குக்‌ கொடுக்க
வில்லை. எல்லாரும்‌ தங்கள்‌ குரல்களை முடிந்த வரை உயர்த்திப்‌
பாடுகின்றனர்‌. இந்தப்‌ பெரும்‌ சப்தத்தில்‌ மாஜிஸ்ட்ரேட்‌, டாக்டா்‌
ஆகியோருடைய காரின்‌ சப்தம்‌ காதில்‌ விழாது. இந்தக்‌ காரணத்துக்‌
காகவே தான்‌ இவர்கள்‌ இந்தப்‌ பிரார்த்தனையில்‌ உட்கார்ந்திருக்‌
கிறர்கள்‌. மேஹர்‌ சந்த்ஜி தம்‌ பாட்டை முடித்‌ தவுடனேயே சதாசிவ்‌
ஆரம்பிக்கிறான்‌: "ரகுபதி ராகவ ராஜாராம்‌."

மஹாத்மாஜிக்குப்‌ பிடித்த பாட்டு. எத்தனை மதுரமான, என்றுமே
புதுப்‌ பொலிவுடன்‌ துலங்கும்‌ கீதம்‌! பீலுவின்‌ கட்சியாளர்‌ அன்று
இந்தக்‌ கீதத்தைப்‌ பாடுவதற்கு ஆட்சேபிக்கவில்லை. முதலில்‌ பாடியது
"தேசிய கீதம்‌." தேசியக்‌ கொடியைப்‌ பற்றியது. ஆனால்‌ இது ஒரு
பக்திப்பாடல்‌ ஆயிற்றே ! பீலுவின்‌ கடைசி விநாடிகளில்‌ அவன்‌
தகப்பனாரின்‌ மனத்தை வேறு திசையில்‌ திருப்புவதற்காக, இவர்கள்‌
தங்களது தீவிரக்‌ கொள்கைகளில்‌ ஒரு சிலவற்றைத்‌ தளர்த்திக்‌ கொள்‌
கிறார்கள்‌. பீலுவின்‌ கட்சியினர்‌ இவ்வளவு கூடச்‌ செய்யமாட்டார்களா
என்ன? ஒரு வேளை நீலு இந்தப்‌ பஜனையில்‌ பங்கு கொண்டிருப்பானா?
ஒருக்காலும்‌ மாட்டான்‌. அவனை உடைக்க முடியும்‌, ஆனால்‌ வளைக்க
முடியாது. நீலு, பீலு இருவரும்‌ முன்பெல்லாம்‌ இந்தக்‌ கீதத்தை
எவ்வளவு அழகாகப்‌ பாடுவார்கள்‌ ! மஹாத்மாஜிக்கு முன்னால்‌ ஒரு
தடவை பாடினார்கள்‌. தங்கள்‌ மனத்தில்‌ எழும்‌ கலவரத்தை மறைப்‌
பதற்காக மிகவும்‌ உயர்ந்த குரலில்‌ இப்பொழுது பாடுகிறார்கள்‌ .
பாடுவதை நிறுத்தவில்லை. எவ்வளவு நேரம்‌ முடியுமோ அவ்வளவு
நேரம்‌ பாடுவது என முடிவெடுத்து விட்டார்கள்‌. தூக்குமேடையில்‌
பீலு ஏறுகிறான்‌. ஐயோ! வெறுங்காலுடன்‌ நடக்கும்போது ஒரு விரல்‌
இடருகறது. எவ்வளவு மெலிந்து விட்டிருக்கிறான்‌! அவனுடைய
கழுத்து, பறவையின்‌ கழுத்து மாதிரி சுருங்கியிருக்கிறது. அவனது மூக்கு
ஒரு போர்வாள்‌ மாதிரி நேராகவும்‌ கூர்மையாகவும்‌ நிமிர்ந்து நிற்கிறது.
கீழே ஒரே இருள்‌--கயிறு திடீரென்று இழுக்கப்படுகிறது . பீலு-பீலு!
போய்விட்டால்‌ என்ன ஆகும்‌? எத்தனை பீலுக்களைத்‌ தனக்குப்‌
பின்னால்‌ விட்டுவிட்டுப்‌ போயிருக்கிறான்‌? பகவானே! மஹாத்மாஜி!
பீலுவின்‌ அம்மாவுக்கு இதைச்‌ சகித்துக்‌ கொள்ளத்‌ தேவையான
சக்தியைக்‌ கொடு. நீலுவுக்கு மனோபலத்தைக்‌ கொடு. பீலுவின்‌
ஆத்மாவுக்குச்‌ சாந்தியைக்‌ கொடு.

பஜனை நடந்து கொண்டிருக்கிறது--

ரகுபதி ராகவ ராஜாராம்‌   
பதீத பாவன சதாராம்‌   
ஜயரகு நந்தன ஜயகனஸாம்‌    
ஜானகி வல்லப சீதாராம்‌   

உரக்க, இன்னும்‌ உரக்கப்‌ பாடிக்‌ கொண்டிருக்கிறார்கள்‌ .

---
